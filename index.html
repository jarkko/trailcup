<!DOCTYPE html>
<!--[if lt IE 7]> <html class="no-js lt-ie9 lt-ie8 lt-ie7"> <![endif]-->
<!--[if IE 7]> <html class="no-js lt-ie9 lt-ie8"> <![endif]-->
<!--[if IE 8]> <html class="no-js lt-ie9"> <![endif]-->
<!--[if gt IE 8]><!-->
<html class='no-js'>
<!--<![endif]-->
<head>
<meta charset='utf-8'>
<meta content='IE=edge' http-equiv='X-UA-Compatible'>
<title>Inov-8 Tampere Trail Cup – Inov-8 Tampere Trail Cup</title>
<meta content='' name='description'>
<meta content='' name='author'>
<meta content='width=device-width, initial-scale=1.0' name='viewport'>
<meta content='J4vzUtz1Sg4iJATmmXssJIIiSIXLhOyZGnnr3S6txw4' name='google-site-verification'>
<script src="//use.typekit.net/fhv4aew.js"></script>
<script>
  try{Typekit.load();}catch(e){}
</script>
<link href="/stylesheets/screen.css" rel="stylesheet" />
<script src="/javascripts/libs/modernizr-2.7.1.min.js"></script>
</head>
<body class='newproject'>
<!--[if lt IE 8]>
<p class='browsehappy'>
You are using an <strong>outdated</strong> browser. Please <a href="http://browsehappy.com/">upgrade your browser</a> to improve your experience.
</p>
<![endif]-->
<div class='container'>
<header>
<a href="/"><h1>
Inov-8
<br>
Tampere
<br>
Trail Cup
</h1>
</a></header>
<nav>
<ul id='main-nav'>
<li>
<a href="/">Etusivu</a>
</li>
<li>
<a href="/uutiset/">Uutiset</a>
</li>
<li>
<a href="/2016/info/">Yleisinfo</a>
</li>
<li>
<a href="/2016/tulokset/">Tulokset</a>
</li>
<li>
<a href="/2016/polkujuoksukoulu/">Polkujuoksukoulu</a>
</li>
<li id='ilmo-link'>
<a href="/2016/ilmo/">Ilmoittautuminen</a>
</li>
<li>
<a href="/kauppitrail/">Kauppi Trail 17.7.</a>
</li>
<li>
<a href="/2014/">2014</a>
</li>
<li>
<a href="/2015/">2015</a>
</li>
</ul>
<ol id='osakisat'>
<li>
<a href="/2016/kisat/toivio"><div class='num'>
1
</div>
<div class='name'>
HieroJari-stage
</div>
<div class='place'>
Toivion koulu
</div>
<div class='date'>
26.4.2016
</div>
</a></li>
<li>
<a href="/2016/kisat/lamminpaa"><div class='num'>
2
</div>
<div class='name'>
Hippa-stage
</div>
<div class='place'>
Lamminpää
</div>
<div class='date'>
3.5.2016
</div>
</a></li>
<li>
<a href="/2016/kisat/kauppi"><div class='num'>
3
</div>
<div class='name'>
Nippeli-stage
</div>
<div class='place'>
Kauppi
</div>
<div class='date'>
10.5.2016
</div>
</a></li>
<li>
<a href="/2016/kisat/suolijarvi"><div class='num'>
4
</div>
<div class='name'>
Fast-stage
</div>
<div class='place'>
Suolijärven maja
</div>
<div class='date'>
17.5.2016
</div>
</a></li>
<li>
<a href="/2016/kisat/topintupa"><div class='num'>
5
</div>
<div class='name'>
Noname-stage
</div>
<div class='place'>
Topin tupa
</div>
<div class='date'>
24.5.2016
</div>
</a></li>
<li>
<a href="/2016/kisat/niihama"><div class='num'>
6
</div>
<div class='name'>
Mikon leipä -stage
</div>
<div class='place'>
Niihaman maja
</div>
<div class='date'>
31.5.2016
</div>
</a></li>
</ol>
</nav>
<div id='main-content' role='main'>

  <h2><a href="/uutiset/2020/08/18/tutut-nimet-heiluttivat.html">Tutut nimet heiluttivat tahtipuikkoa Inov-8 Trail Cupissa</a> <span>Aug 18</span></h2>
  <!-- use article.summary(250) if you have Nokogiri available to show just
       the first 250 characters -->
  <p><a href="https://www.flickr.com/photos/131233811@N02/50241579252/in/album-72157715537554631/"><img src="https://live.staticflickr.com/65535/50241579252_8c37736553_b_d.jpg" alt="" /></a></p>

<p>Vaikka sirkus siirtyi kaupungin laidalta toiselle, pitivät tutut nimet pintansa Inov-8 Trail Cupin viimeistä edellisessä tapahtumassa. Uutena tapahtumapaikkana viime vuonna Trail Cup -kävijöille esitelty Kyötikkälän Kirkkoharju tarjosi tälläkin kaudella osallistujille haasteita vauhdikkaine neulaspolkuineen ja tuimine penkkoineen.</p>

<p>Näyttävää sisääntuloa polkujuoksuympyröihin tekevä Mira Tuominen palasi osakilpailuvoittajaksi viikon tauon jälkeen lyöden kovimmat haastajansa, Kooveen Hanna-Mari Siivosen ja Jenny Ojalan, reilulla minuutilla. Voitollaan Tuominen myös varmisti kokonaiskisan voittonsa ennen viimeistä Niihaman tapahtumaa. Viikon päästä juostavalla HieroJari-stagella on kuitenkin vielä paljon panosta muiden kokonaiskilpailun palkintosijojen ollessa vielä täysin auki.</p>

<p>Miehissä voiton nappasi viime viikkoina kovaan kuntoon äitynyt Inov-8 Trail Cup -veteraani Ari-Pekka Lassila. Historian kymmenennen voittonsa Kyötikkälän kuuden kilometrin reitillä metsästänyt Lassila kukisti toisena maaliviivan ylittäneen KeparDIn Joona Huilan puolen minuutin marginaalilla. Kolmanneksi kampesi kärkisijoille kokonaiskisassa vahvaa nousua tekevä polkuspesialisti Tuomo Kuisma.</p>

<p>Lassila otti Mikon Leipä -stagen voitollaan vahvan kiinnityksen kokonaiskisan voittoon. Kaikki on Niihamassa miehen omissa käsissä, mutta voittokamppailun suhteen oman lusikkansa soppaan tullee heittämään Lahden Suunnistajien Pyry Willman. Terävimpään kärkeen mahdollisuuden omaavat edellä mainittujen ja Kuisman lisäksi muun muassa Oliver Alajoutsi, Taneli Hynninen ja Jonne Pitkänen.</p>

<p>Jälleen kerran mukavasti polkujuoksijoita Tampereen parhaille poluille kerännyt Inov-8 Trail Cup tulee päätökseensä viikon päästä Niihaman majan klassikkotapahtuman myötä. HieroJari-stagen herruuden lisäksi Niihamassa ratkotaan siis luonnollisesti myös kutkuttavat naisten ja miesten kokonaiskilpailut.</p>

<p><a href="https://www.flickr.com/photos/131233811@N02/50241573812/in/album-72157715537554631/"><img src="https://live.staticflickr.com/65535/50241573812_07dd04a673_b_d.jpg" alt="" /></a></p>

  <h2><a href="/uutiset/2020/08/11/premiumsport-stagella-iloisia-ilmeita.html">Premiumsport-stagella iloisia ilmeitä ja kestomenestyjiä</a> <span>Aug 11</span></h2>
  <!-- use article.summary(250) if you have Nokogiri available to show just
       the first 250 characters -->
  <p><a href="https://www.flickr.com/photos/131233811@N02/50215331311/in/album-72157715449468731/"><img src="https://live.staticflickr.com/65535/50215331311_4f2ae71a8d_b_d.jpg" alt="" /></a></p>

<p>Ihanteellinen polkujuoksukeli helli osallistujia Premiumsport-stagella Lamminpään majalla, jossa alettiin jo kärjen osalta hakea asetelmia kohti kahta cupin päättävää tapahtumaa. Vakuuttavaa jälkeä aiemmilla viikoilla tehneet Mira Tuominen ja Pyry Willman joutuivat ensi kertaa taipumaan Lamminpään harjumaastoissa kilpakumppaneilleen vahvistaen kuitenkin kokonaiskisan kärkipaikkojaan.</p>

<p>Vahvan sisääntulon polkujuoksukisoihin Inov-8 Trail Cupin myötä tehnyt Mira Tuominen esiintyi tuttuun tyyliin vahvasti, mutta joutui myöntämään Anni-Maija Fincken paremmuuden lopun varsin fyysisillä pätkillä. Fincke kiri lopulta maalikaaren alitse 11 sekuntia Tuomista aiemmin kuitaten näin ollen osakisan nimiinsä. Kärkikolmikon täydensi Trail Cup -konkari Hanna-Mari Siivonen.</p>

<p>Miehissä tasapäin aiemmilla stageilla kamppailleet Pyry Willman ja Ari-Pekka Lassila kävivät myös tällä kertaa kamppailun osakilpailun voitosta, joka kääntyi lopulta varsin selvällä erolla Lassilan hyväksi. 23 sekuntia taipunut Willman säilytti kuitenkin kokonaiscupin kärkipaikkansa, vaikka Lamminpään supista ei voittoa irronnutkaan. Vauhdikkaassa kisassa kolmanneksi viiletti käsi kipsissä kilpaillut KeparDIa edustava Joona Huila.</p>

<p>Tuttuun tyyliin Lamminpäässä nähtiin myös iloinen ja vauhdikas lasten kisa, jonka nuorimpana osanottajana kirmasi 2-vuotias Elsa Sorrela. Polkujuoksudebyyttinsä näyttävästi tehnyt Sorrela oli suoritukseensa silminnähden tyytyväinen ja tuuletti maaliintullessaan villisti.</p>

<p>Puolimatkan krouvin ylittänyt Inov-8 Trail Cup jatkuu jälleen viikon kuluttua Mikon Leipä -stagen merkeissä Kyötikkälän urheilupyhätössä, Kangasalla</p>

<p><a href="https://www.flickr.com/photos/131233811@N02/50215358176/in/album-72157715449468731/"><img src="https://live.staticflickr.com/65535/50215358176_fa4c519b1c_b_d.jpg" alt="" /></a></p>

  <h2><a href="/uutiset/2020/08/05/ennakkosuosikit-vahvoilla.html">Ennakkosuosikit vahvoilla Inov-8 Trail Cupin toisessa tapahtumassa</a> <span>Aug  5</span></h2>
  <!-- use article.summary(250) if you have Nokogiri available to show just
       the first 250 characters -->
  <p><a href="https://www.flickr.com/photos/131233811@N02/50189412141/in/album-72157715362960328/"><img src="https://live.staticflickr.com/65535/50189412141_24179a167b_b_d.jpg" alt="" /></a></p>

<p>Aurinkoinen ja lämmin kesäilta helli polkujuoksukansaa Suolijärven polkujuoksupyhätössä, kun seitsemättä vuotta samalla reitillä järjestetty tapahtuma keräsi jälleen paikalle yli satapäisen osanoton. Toukokuulta elokuulle siirtyneen Inov-8 Trail Cupin toisessa osakilpailussa ennakkosuosikit pitivät pintansa, kun viikko sitten avaustapahtuman nimiinsä vieneet Mira Tuominen ja Pyry Willman eivät suostuneet luopumaan kärkipaikoistaan.</p>

<p>Miesten sarjassa nähtiin yksi Trail Cup -historian tiukimmista loppukirikamppailuista, kun edeltävän viikon kärkikaksikko, Pyry Willman ja Ari-Pekka Lassila, kamppaili tämänviikkoisen Noname-stagen voitosta tasapäin. Lopulta 7 kilometrisellä ja vauhdikkaalla reitillä eroa miesten välille saatiin vaivainen sekunti Lahden Suunnistajia edustavan Willmanin hyväksi. Kärkikolmikon täydensi viimeviikkoiseen tyyliin Kooveen Oliver Alajoutsi.</p>

<p>Naisissa viikko sitten poluilla debyyttinsä tehnyt Mira Tuominen näytti juoksuvoimaisuutensa myös tällä viikolla vieden voiton minuutin erolla toisena maaliviivan ylittäneeseen Tampereen Pyrinnön Milla Hirvoseen. Kärkikaksikko pysyi siis muuttumattomana myös naisissa, mutta tällä kertaa kolmanneksi itsensä kampesi kautensa vahvasti avannut Jenny Ojala.</p>

<p>Vaikka kunniapalkinnot matkasivatkin oikeutetusti päivän nopeimmille niin myös terävimmän kärjen takana nähtiin komeita maaliviivatuuletuksia. Viime vuoden tapaan näyttävin tuuletus palkittiin Nonamen lahjakortilla, ja tästä syystä kalkkiviivoilla todistettiinkin kaikkea ilmakitarasta voltteihin.</p>

<p>Inov-8 Trail Cup jatkuu ensi tiistaina Lamminpään harjun nopeilla neulaspoluilla Premiumsport-stagen merkeissä.</p>

<p><a href="https://www.flickr.com/photos/131233811@N02/50189655662/in/album-72157715362960328/"><img src="https://live.staticflickr.com/65535/50189655662_be5458c218_b_d.jpg" alt="" /></a></p>

  <h2><a href="/uutiset/2020/07/28/valavuori.html">Valavuori ei voittanut Inov-8 Trail Cupin kauden avaustapahtumaa</a> <span>Jul 28</span></h2>
  <!-- use article.summary(250) if you have Nokogiri available to show just
       the first 250 characters -->
  <p><a href="https://www.flickr.com/photos/131233811@N02/50163376848/in/album-72157715273535223/"><img src="https://live.staticflickr.com/65535/50163376848_d4a63d0ab1_b_d.jpg" alt="" /></a></p>

<p>Koronan vuoksi kolme kuukautta viivästetty Inov-8 Trail Cup starttasi tiistai-iltana Kauppi Sports Centerillä Tampereella. Tihkusateen kastelemat liukkaat polut parhaiten hallitsivat sekä miesten että naisten sarjoissa ensikertalaiset Pyry Willman ja Mira Tuominen. Vakuuttavasti debytoineet voittajat karistivat kovimmat haastajansa jo hyvissä ajoin matkan aikana ja saivat loppumatkasta nauttia raikkaan lämpimästä kesäillasta ilman vaaraa voiton karkaamisesta. Lähimmäksi pääsivät Trail Cupin kestomenestyjät Ari-Pekka Lassila ja Milla Hirvonen, jotka kumpainenkin hävisivät voittajille 45 sekuntia. Palkintokorokkeen täydensivät nuoret tulevaisuuden polkujuoksunimet Oliver Alajoutsi ja Hilla Niemelä.</p>

<p>Voittajien lisäksi vahvan debyytin polkujuoksuympyröihin teki myös urheiluvaikuttaja ja talk show -isäntä Aleksi Valavuori, joka heikkona hetkenään meni sunnuntain Valavuori Live -ohjelmassaan lupautumaan mukaan lähtöviivalle. Kovin tavoittein matkaan lähtenyt Valavuori pystyi vastoinkäymisistä huolimatta kiristämään viimeiselle kilometrille vauhtiaan kirien lopulta 58:nneksi.</p>

<p><a href="https://www.flickr.com/photos/131233811@N02/50164018636/in/album-72157715273535223/"><img src="https://live.staticflickr.com/65535/50164018636_f99db41d5e_b_d.jpg" alt="" /></a></p>

<p>Toistasataa osanottajaa paikalle houkutellut Inov-8 Trail Cupin avaustapahtuma polkaisi käyntiin sarjan seitsemännen vuosikerran. Perinteikäs matalan kynnyksen polkujuoksusarja jatkuu ensi tiistaina Hervannan Suolijärvellä noname-stagen merkeissä.</p>

  <h2><a href="/uutiset/2020/07/20/trail-cup-2020.html">Seitsemättä kertaa juostava Inov-8 Trail Cup valtaa Tampereen parhaat polut 28.7.</a> <span>Jul 20</span></h2>
  <!-- use article.summary(250) if you have Nokogiri available to show just
       the first 250 characters -->
  <p>Koronan vuoksi toukokuulta myöhempään ajankohtaan siirretty perinteikäs viisiosainen Inov-8 Trail Cup starttaa jälleen tiistaina 28.7. Viikottain tiistai-iltaisin juostava laadukkaista järjestelyistään ja lukuisista arvontapalkinnoistaan tunnettu polkukiertue saa viime vuoden tavoin alkunsa Kauppi Sports Centeriltä päättyen jo perinteeksi muodostuneeseen Niihaman majan tapahtumaan elokuun viimeisenä tiistaina 25.8.</p>

<p>Vaikka epidemiapiikki esti tapahtumajärjestelyt menneenä keväänä, eivät järjestäjät jääneet lepäämään laakereilleen. Toukokuussa tarjottiin maksutta kaikkien omatoimisesti kokeiltaviksi varsinaisessa Inov-8 Trail Cupissa juostavia reittejä. Omatoimilenkit saivat lämpimän vastaanoton ja satojen viikottaisten suoritusten lisäksi huomiota myös paikallislehdissä ja -radiossa. Nyt samat lenkit ovat kierrettävissä paremmin merkkauksin, runsain palkinnoin ja loistavan tunnelman kera elokuun tiistai-illoissa.</p>

<p>Polkujuoksukiertueen reitit ovat matkoiltaan 6-7km tarjoten kattavan läpileikkauksen Tampereen lähialueen polkureiteistä aina Lamminpään harjun neulaspoluista Kaupin järvenrantajuurakoihin. Merkkaus on totutun tiivis ja eksymisvaaraa ei ole, joten poluille uskaltautuu varmasti kokemattomampikin polkujuoksija. Vaikka valtaosa kilpailee vain itseään vastaan on etappien kärkipaikoista käyty viime vuosina myös kovia kamppailuita. Arvontapalkintojen lisäksi jaossa on kunniapalkintoja nopeimmille jokaisessa tapahtumassa kokonaiskilpailua unohtamatta.</p>

<p>Ilmoittautuminen tapahtumasarjaan on avattu ja se onnistuu joko tapahtumapaikalla tai näillä sivuilla.</p>

<p>Inov-8 Trail Cupin ohjelma:</p>

<p>Ti 28.7. Kauppi
Ti 4.8. Suolijärvi
Ti 11.8. Lamminpää
Ti 18.8. Kyötikkälä
Ti 25.8. Niihama</p>

  <h2><a href="/uutiset/2020/04/19/solo-trail-cup.html">Solo Trail Cup 2020</a> <span>Apr 19</span></h2>
  <!-- use article.summary(250) if you have Nokogiri available to show just
       the first 250 characters -->
  <p>Koronasta ja kokoontumisrajoituksista johtuen varsinainen Inov-8 Trail Cup on siirretty syksymmälle ja sen tilalla järjestetään Inov-8 Solo Trail Cup, jonka tapahtumat juostaan viikon aikana oman aikataulun mukaan. Reitit ovat tavanomaista selvästi kevyemmin merkityt ja osanottajille suositellaan kartan tai matkapuhelimen mukaan ottamista. Tarjoamme myös reittien gpx-tiedostot halukkaille osallistujille virtuaalisen reittiopastuksen virittämiseksi. <a href="/2020/kisat/solo/">Lue lisää</a></p>

  <h2><a href="/uutiset/2019/04/15/ilmainen-osanotto-kaupin-osakisaan.html">Hoida itsellesi ilmainen osanotto Kaupin osakilpailuun!</a> <span>Apr 15</span></h2>
  <!-- use article.summary(250) if you have Nokogiri available to show just
       the first 250 characters -->
  <p>Koska polkujuoksu kuuluu kaikille, haluamme tarjota jokaiselle mahdollisuuden kokeilla lajia hyvässä seurassa turvallisella, merkityllä reitillä.</p>

<p>Siksi tarjoammekin 500 ensimmäiselle ilmaisen osanoton tämänvuotisen cupin ensimmäiseen osakilpailuun Kauppiin. Seuraa siis lähiaikoina cupin somekanavia (<a href="https://twitter.com/trailcup">Twitter</a>, <a href="https://www.instagram.com/trailcup/">Instagram</a>, <a href="https://www.facebook.com/trailcup/">Facebook</a>), joissa julkaisemme pääsiäismunan jonka löytämällä pääset kisaamaan ilmaiseksi.</p>

  <h2><a href="/uutiset/2019/04/09/inov-8-trail-cup-2019-uusia-polkuja-ja-klassikoita.html">Inov-8 Trail Cup 2019 - uusia polkuja ja klassikoita</a> <span>Apr  9</span></h2>
  <!-- use article.summary(250) if you have Nokogiri available to show just
       the first 250 characters -->
  <p><a href="https://www.flickr.com/photos/131233811@N02/40933953865/in/album-72157690565440720/"><img src="https://live.staticflickr.com/978/40933953865_869341d33c_b.jpg" alt="" /></a></p>

<p>Suomen ja Tampereen polkujuoksukauden aloittava viisiosainen Cup on tarkoitettu kaikentasoisille lajista kiinnostuneille. Kauniista poluista, maisemista ja luonnosta nauttiville turvallisella merkatulla reitillä, sekä myös totisemmin numerolapun rintaa lyöville on luvassa taatusti riittäviä haastaita ja elämyksiä. Uudelle kaudelle on luvassa kaksi uutta reittiä ja uusia yhteistyökumppaneita, jotka tarjoavat jälleen nopeimmille ja onnekkaimmille osallistujille mahtavia tuotepalkintoja. Jo kuudennen kerran juostavassa sarjassa, joka on tunnettu lämpimästä tunnelmastaan ja runsaista palkinnoista vieraillaan tänä vuonna seuraavilla areenoilla:</p>

<p>Vuoden 2019 Cup polkaistaan käyntiin 30.4. Kaupin suositulla ulkoilualueella. Alueen runsas polkuverkosto on antanut ratamestarille jälleen oivan mahdollisuuden suunnitella täysin uuden reitin uusine haasteineen.</p>

<p>Seuraavana tiistaina 7.5. tapahtumapaikkana toimii Lamminpää, jonka harjumaastossa kulkeva reitti on yksi Cupin klassikoista. Aluksi Teivon raviradan viereistä haastavaa polkuja, muutama tiukka nousu harjun yli, nopeaa neulaspolkua takaisinpäin ja vielä raateleva loppunousu majalle. Lamminpäässä on perinteiseen tapaan myös lasten kilpailu.</p>

<p>Kolmannessa tapahtumassa 14.5. jatketaan siitä mihin edellisessä jäätiin, kun vuorossa on toinen Cupin klassikkoreiteistä Hervannan Suolijärvellä. Rantapolkua pitkin kiemurteleva reitti ja nurmipäällysteinen miellyttävä loppusuora ovat edellisillä kausilla olleet osallistujien mieleen.</p>

<p>Cup jatkuu 21.5. uudella paikkakunnalla, kun karavaani matkaa Kangasalle ja Kyötikkälän urheilukentälle. Uusi maasto tarjoaa upeita ja nopeita neulaspolkuja ja syviä suppia, joiden reunoja (ja pohjia [toim. huom.]) tämän vuotisen Cupin pisin reitti kulkee.</p>

<p>Viimeinen pysähdys kevään Cupissa on 28.5. Niihamassa, joka on vuosien saatossa ansainnut paikkansa sarjan finaalin näyttämönä. Mukavan tasainenr mutta tekninen reitti on jälleen yksi Cupin klassikoista ja esimerkiksi Näsijärven rantapolulla kulkeva osuus on ollut juoksijoiden mieleen jokaisella kerralla.</p>

<p>Viisi erilaista reittiä Tampereen parhailla poluilla odottaa järjestäjien arvion mukaan noin satapäistä joukkoa lajista kiinnostuneita kuhunkin tapahtumaan. Kokeneen kävijän kokemuksen mukaan myös sää on ollut erittäin suotuisa tapahtumille, joten odotamme tänäkin vuonna aurinkoista ja lämmintä ilmaa toukokuun tiistai-illoiksi.</p>

  <h2><a href="/uutiset/2018/03/14/trail-cup-tulee-taas.html">Inov-8 Trail Cup tulee taas vuonna 2018!</a> <span>Mar 14</span></h2>
  <!-- use article.summary(250) if you have Nokogiri available to show just
       the first 250 characters -->
  <p><a href="https://www.flickr.com/photos/131233811@N02/34832024692/in/album-72157682246567991/"><img src="https://c1.staticflickr.com/5/4245/34832024692_e1522b4041_b.jpg" alt="" /></a></p>

<p>Suomen vanhin ja suosituin polkujuoksusarja saa tänä keväänä jatkoa, kun Inov-8 Trail Cup käydään viidennen kerran Tampereen parhailla poluilla. Viime kaudella Cupissa tehtiin yli 600 polkujuoksusuoritusta, joten tapahtumasta löytyy tarvittaessa matkaseuraa kaikentasoisille polkujuoksusta kiinnostuneille. Jos haluat löytää uusia juoksureittejä, haastaa kettäryyttäsi ja kuntoasi polkujuoksun merkeissä, merkkaa kalenteriisi toukokuun tiistai-illat ja ilmoittaudu mukaan tapahtuman nettisivuilla.</p>

<p>Kevään saapuessa ja puiden jo puhjetessa lehteen alkaa sarja vappuna Kaupin urheilukeskuksesta, jonka polkurikkaisiin kauniisiin maastoihin on taas suunniteltu uusi reitti tyydyttämään uutuudenhaluisten osallistujien tarpeen. Seuraavana tiistaina juostaan Toivion jylhissä pirkkalaismaastoissa ja sieltä karavaani siirtyy Suolijärven rantapoluille. Neljännessä tapahtumassa Lamminpään harjumaisemissa mukana on myös ennen varsinaista lähtöä kirmattava lasten kisa ja viimeinen etappi käydää jo perinteisesti kesäisellä Niihaman majalla.</p>

<p>Kaudella 2017 Inov-8 Trail Cupissa nähtiin poluista ja luonnosta nautiskelevien lisäksi myös totisempaa kilvoittelua kun kokonaiscupin voiton vei nimiinsä Pekka Itävuo ja naisten sarjassa Sonja Kyrölä. Luonnollisesti nopeimmat juoksijat palkitaan yhteistyökumppanien tarjoamin tavarapalkinnoin, mutta myös onnekkaimmille on tuttuun tapaan luvassa hyviä arvontapalkintoja, mm. Inov-8-polkujuoksukenkiä.</p>

<h3 id="ohjelma-2018-tiistaisin-lht-kello-1800">Ohjelma 2018: (Tiistaisin, lähtö kello 18.00)</h3>

<ol>
  <li>1.5. Kaupin urheilukeskus</li>
  <li>8.5. Toivion koulu, Pirkkala</li>
  <li>15.5. Suolijärven maja</li>
  <li>22.5. Lamminpään maja (myös lasten kisa -12v.)</li>
  <li>29.5. Niihaman maja</li>
</ol>

  <h2><a href="/uutiset/2017/06/06/trail-cup-kerasi-ennatysosanoton.html">Trail Cup keräsi ennätysosanoton</a> <span>Jun  6</span></h2>
  <!-- use article.summary(250) if you have Nokogiri available to show just
       the first 250 characters -->
  <p><a href="https://www.flickr.com/photos/131233811@N02/34832024692/in/album-72157682246567991/"><img src="https://c1.staticflickr.com/5/4245/34832024692_e1522b4041_b.jpg" alt="" /></a></p>

<p>Jo neljättä kertaa juostu Trail Cup keräsi tänä vuonna Tampereen poluille
ennätysmäärän polkujuoksun ystäviä. Viitenä toukokuisena tiistai-iltana juostu
polkujuoksusarja ei kirjaimellisesti jättänyt tänä vuonna ketään kylmäksi,
koska säät suosivat osallistujia poikkeuksetta. Tämä näkyi myös tuloslistoilla,
joille tänä vuonna kirjattiin kaikkineen 624 tulosta, mikä on 33 enemmän kuin
viime vuoden kuuden tapahtuman yhteenlasketut osallistujamäärät. Poluille ei
tarvinnut siis suinkaan uskaltautua yksin, kun seurana oli viikoittain toista
sataa polkujuoksun ystävää.</p>

<p>Keväisistä luontoelämyksistä nautiskelevien lisäksi poluilla nähtiin myös
totisempaa kilvoittelua. Kokonaiskilpailussa laskettiin mukaan neljät parhaat
pisteet viidestä tapahtumasta, mikä mahdollisti yhden osakilpailun
väliinjättämisen. Tänä vuonna sarjassa tasaisimmin esiintyivät ja näin ollen
korkeimmille korokkeille nousivat Kooveen Pekka Itävuo ja KeparDIn Sonja
Kyrölä. Molemmat ovat kiertäneet Trail Cupia ansiokkaasti vuosi toisensa
jälkeen, mutta etenkin Itävuota on voitto kiertänyt kaukaa. Viimeistä
edeltäneessä tapahtumassa uran ensimmäisen osakilpailupaalunsa napanneen ja
samalla kokonaiscupin voiton varmistaneen miehen kasvoilta paistoi Toiviossa
helpottuneisuus.</p>

<p>Suomen alkuperäisin ja suurin polkujuoksusarja palaa taas keväällä 2018.
<a href="https://docs.google.com/forms/d/1im26yh4AUv9I5w61BiD0A5c3-GTHVdGwcK5oymlln2o/viewform?edit_requested=true">Palautekyselyn</a>
perusteella pyrimme kehittämään tapahtumaa osallistujien toivomaan suuntaan
joten muistakaahan vastata. Nähdään ensi keväänä Tampereen poluilla
osallistujiensa näköisissä merkeissä!</p>

  <h2><a href="/uutiset/2017/02/13/trail-cup-tulee-taas.html">Trail Cup tulee taas keväällä 2017</a> <span>Feb 13</span></h2>
  <!-- use article.summary(250) if you have Nokogiri available to show just
       the first 250 characters -->
  <p><img src="https://c2.staticflickr.com/8/7673/26473141963_5403b8d743_c.jpg" alt="" /></p>

<p>Vielä se voi tuntua kaukaiselta ja jopa ihmeelliseltä mutta kyllä, jo kolmen
kuukauden kuluttua lumien alta paljastuu kauniit ja kimmoisat polut. Toukokuun
koittaessa käydään siis jo neljännen kerran Inov-8 Trail Cup Tampereen
kauniimmilla polkureitistöillä. Mukana pysyvät vanhat kestosuosikit kuten
Lamminpää ja Kauppi ja kun näihin lisätään tarkoin valikoituja uusia polustoja
syntyy jokaista polkujuoksusta kiinnostunutta palveleva polkujuoksusarja.</p>

<p>Formaatti pysynee vanhana tuttuna eli tapahtumat toukokuussa tiistaisin, lähtö
kello 18. Yhteistyökumppaniemme tarjoamia upeita palkintoja on jaossa
onnekkaimmille ja sarjassa menestyville juoksijoille. Osakilpailujen perustiedot löytyvät jo sivuilta ja
tarkentuvat kevään edetessä.</p>

<p>Nähdään keväällä Tampereen poluilla!</p>

  <h2><a href="/uutiset/2016/07/14/reittimuutos-kauppi-trailiin.html">Viimehetken muutos Kauppi Trailin juoksureittiin</a> <span>Jul 14</span></h2>
  <!-- use article.summary(250) if you have Nokogiri available to show just
       the first 250 characters -->
  <p>Koejuoksujen yhteydessä jouduimme toteamaan aiemman reittisuunnitelman niittyosuuden sen verran vaikeakulkuiseksi, että jouduimme muuttamaan reittiä siltä osin. Muutokset reitissä on päivitetty reittikarttaan vihreällä värillä. Reitti kiertää niittyä kauempaa etelämpää kuin mitä alun perin oli tarkoitus. Vastaavasti reitti lyheni saman verran ennen saapumista Niihaman majalle.</p>

<p><img src="/images/kauppitrail/2016/kauppi-trail-all.jpg" alt="Kauppi Trail All" /></p>

<p>Otimme myös muutamia valokuvia reitin varrelta, Hienoja polkuja on luvassa! Vielä ehtii hyvin ennakkoilmoittautumaan, ja toki ilmoittautua voi myös paikan päällä.</p>

<p>Kilpailukeskus tulee sijaitsemaan Kaupin uudella huoltorakennuksella. Nopeimmille löytyy pysäköintitilaa uuden huoltorakennuksen parkkipaikoilta. Huoltorakennuksen pesu- ja pukeutumistilat ovat juoksijoiden käytössä.</p>

<p><img src="/images/kauppitrail/2016/IMG-20160713-WA0003.jpg" alt="IMG 20160713 WA0003" /></p>

<p><img src="/images/kauppitrail/2016/IMG-20160713-WA0004.jpg" alt="IMG 20160713 WA0004" /></p>

<p><img src="/images/kauppitrail/2016/IMG-20160713-WA0005.jpg" alt="IMG 20160713 WA0005" /></p>

<p><img src="/images/kauppitrail/2016/IMG-20160713-WA0006.jpg" alt="IMG 20160713 WA0006" /></p>

  <h2><a href="/uutiset/2016/06/01/trail-cup-huipentui-niihaman-poluille.html">Trail Cup huipentui Niihaman poluille – Topi Anjala viimeisen kisan nopein</a> <span>Jun  1</span></h2>
  <!-- use article.summary(250) if you have Nokogiri available to show just
       the first 250 characters -->
  <p><img src="/images/2016/anjala-niihama.jpg" alt="Topi Anjala saapuu Mikon leipä -stagen voittajana maaliin." /></p>

<p><small><em>Topi Anjala saapuu Mikon leipä -stagen voittajana maaliin.</em> (Kuva: Severi Eerola)</small></p>

<p>Vuoden 2016 Tampereen parhailla poluilla käyty polkujuoksusarja Inov-8 Trail Cup sai arvoisensa päätöksen tiistaina Niihaman aurinkoisella majalla. Niihamajärven sopivasti lämmennyt vesi viilensi juoksijoita kisan jälkeen ja onnekkaimmat saivat kisan jälkeen vatsansa täyteen uunituoretta Mikon leipää. 7 kilometrin reitti tarjosi tasaisuudestaan huolimatta monipuolista pohjaa teknisestä polusta aina nopeaan latupohjaan.</p>

<p>Naisten kilpailussa kokonaiskilpailun voiton jo viime viikolla varmistanut Heidi Haapasalo ei tiistaina Niihamaan päässyt juoksemaan ja voiton nappasi koko sarjan ajan tasaisia suorituksia tehnyt Terhi Pollari. 12 sekunnin sisälle mahtuneen kärkikolmikon tasaisessa loppurutistuksessa seuraavaksi vahvimpia olivat Lotta Karhola ja Ulrika Uotila. Kokonaiskilpailussa muut palkintosijoitukset nappasivat Haapasalon lisäksi Tiia Miettinen ja Pollari.</p>

<p>Miesten sarjassa kokonaiskilpailu oli ennen viimeistä kilpaa tasaisempi ja kolmikolla Ari-Pekka Lassila, Topi Anjala ja Mikko Knuuttila oli kaikilla vielä oivat mahdollisuudet sarjan voittoon. Anjala rynnisti reitiltä kärjessä maaliin, muttei saanut tehtyä tarpeeksi eroa Lassilaan, jolle kokonaiskilpailun voitto meni viimevuotiseen tapaan. Mikko Knuuttilla oli tyytyminen kolmanteen sijaan sekä kokonais- että viimeisessä osakilpailussa.</p>

<p>Tampereen Trail Cup jää nyt ansaitulle kesälomalleen kuuden osakilpailun jälkeen. Kiitos kaikille mukana olleille! Trail Cupeja juostaan kesän ja syksyn aikana muillakin paikkakunnilla kuten Helsingissä, Jyväskylässä ja Kuopiossa.</p>

<h4 id="inov-8-trail-cup-tampere-6-osakilpailu-mikon-leip--stage-niihaman-maja">Inov-8 Trail Cup Tampere, 6. osakilpailu Mikon leipä -stage, Niihaman maja</h4>

<p><strong>Tulokset:</strong></p>

<p>Miehet:</p>

<ol>
  <li>Topi Anjala, Koovee, 23.45</li>
  <li>Ari-Pekka Lassila, Koovee, 23.50</li>
  <li>Mikko Knuuttila, KeparDI, 24.15</li>
  <li>Ville Parkkinen, KeparDI, 25.52</li>
  <li>Tuomo Istolahti, KeparDI, 26.25</li>
</ol>

<p>Naiset:</p>

<ol>
  <li>Terhi Pollari, Pikkukova + Kebab, 30.29</li>
  <li>Lotta Karhola, KeparDI, 30.37</li>
  <li>Ulrika Uotila, Koovee, 30.43</li>
  <li>Jonna Öblom, OK Raseborg, 31.50</li>
  <li>Maria Laine, Tampereen Pyrintö, 32.41</li>
</ol>

<ul>
  <li><a href="https://events.navigeist.com/fi/events/4/legs/19/results">Kaikki tulokset</a></li>
  <li><a href="https://events.navigeist.com/fi/events/4/total_results">Cupin kokonaistulokset</a></li>
  <li><a href="https://flic.kr/s/aHskAMqhPh">Kuvia kisasta</a></li>
</ul>

  <h2><a href="/uutiset/2016/05/25/topintuvan-osakilpailussa-helteinen-saa-ja-upeat-polut.html">Topintuvan osakilpailussa helteinen sää ja upeat polut</a> <span>May 25</span></h2>
  <!-- use article.summary(250) if you have Nokogiri available to show just
       the first 250 characters -->
  <p><img src="/images/2016/image2.PNG" alt="Naisten sarjan voittaja Heidi Haapasalolla oli varaa ottaa muutama kävelyaskel loppusuoralla. " /></p>

<p>Tiistaina 24.5. Topin Tuvan eli Metsäkylän vanhan koulun maisemissa harjun hiekka pöllysi polkujuoksijoiden toimesta. Kyseessä oli sarjan viides ja samalla viimeistä edellinen osakilpailu Noname-stage, joka käytiin siis neitseellisissä polkujuoksumaastoissa Topin Tuvalta Julkujärven majalle päin. Reitti oli juoksijajoukon mielestä upea, jopa kevään Cupin parasta antia, joskin hellesää vei parhaat voimat harjun terävissä ylämäissä.</p>

<p>Miesten kilpailussa Kooveen värejä kantava Ari-Pekka Lassila otti osakilpailuvoiton ja samalla askeleen lähemmäs kokonaiskilpailuvoittoa. Toinen oli myöskin Kooveen Topi Anjala 24 sekuntia Lassilalle taipuneena. Kolmentena maaliin 6,3 kilometrin reitiltä saapui Tuomo Istolahti KeparDIsta.</p>

<p>Miesten sarjassa kokonaiskilpailu elää varsin jännittävänä, sillä osakilpailuvoittoja ottaneilla miehillä Lassila, Anjala ja Knuuttila on nyt kaikilla kolmet pisteet, kun kokonaiskisaan lasketaan neljät parhaat. Jos kaikki edellä mainituista ilmestyvät ensi viikolla Niihamaan, Anjala lienee menettänyt mahdollisuutensa ja Knuuttilan olisi voitettava Lassila noin 17 sekunnin erolla voittaakseen Cup. Muuten voitto matkaa toista kertaa peräkkäin Veteliin ja Ari-Pekka Lassilan palkintokaappiin. Ensi viikon finaalissa Mikon leipä -stagella Niihaman majalla käydään siis tiukka otatus miesten kesken.</p>

<p>Naisissa Noname-stagella Topin Tuvalla kovinta vauhtia piti jälleen Pyrinnön Heidi Haapasalo, jolle osakilpailuvoitto oli jo neljäs peräkkäinen ja näin hän myös varmisti kokonaiskilpailuvoittonsa lopullisesti. Toinen oli KeparDIn Tiia Miettinen 47 sekuntia hitaampana ja kolmas Terhi Pollari minuutin ja viisi sekuntia Haapasaloa perässä. Naisten kokonaiskilpailussa toinen sija on menossa näillä näkymin Tiia Miettiselle ja kolmas sija Pollarille.</p>

<p><em>31.5. Inov-8 Trail Cupin viimeinen osakilpailu, Grande Finale, Niihaman Majalla. Viime vuosilta tuttu reitti antaa oivan mahdollisuuden verrata suorituskykyään vuoden takaiseen. Osakilpailuisäntä Mikon leivän ja muut mahtavat palkinnot jälleen jaossa nopeimmille ja onnekkaimmille.</em></p>

<h4 id="inov-8-trail-cup-tampere-5-osakilpailu-noname-stage-topin-tupa-yljrvi">Inov-8 Trail Cup Tampere, 5. osakilpailu Noname-stage, Topin Tupa, Ylöjärvi</h4>

<p><strong>Tulokset:</strong></p>

<p>Miehet:</p>

<ol>
  <li>Ari-Pekka Lassila, Koovee, 22.59</li>
  <li>Topi Anjala, Koovee, 23.23</li>
  <li>Tuomo Istolahti, KeparDI, 24.28</li>
  <li>Pekka Itävuo, Sajaniemen Sonnit, 24.35</li>
  <li>Tero Ruokolainen, Maanmittauslaitos, 25.37</li>
</ol>

<p>Naiset:</p>

<ol>
  <li>Heidi Haapasalo, Tampereen Pyrintö, 27.47</li>
  <li>Tiia Miettinen, KeparDI, 28.34</li>
  <li>Terhi Pollari, Pikkukova + Kebab, 28.52</li>
  <li>Tuija Kuusela, Rastikarhut, 30.28</li>
  <li>Hanna-Mari Siivonen, Koovee, 31.23</li>
</ol>

<ul>
  <li><a href="https://events.navigeist.com/fi/events/4/legs/18/results">Kaikki tulokset</a></li>
</ul>

  <h2><a href="/uutiset/2016/05/04/vauhdikasta-menoa-lamminpaan-poluilla.html">Trail Cup tarjosi vauhdikasta menoa Lamminpään poluilla</a> <span>May  4</span></h2>
  <!-- use article.summary(250) if you have Nokogiri available to show just
       the first 250 characters -->
  <p><a href="https://www.flickr.com/photos/131233811@N02/26703115352/in/album-72157667295522540/"><img src="https://farm8.staticflickr.com/7295/26703115352_be07804138_k_d.jpg" alt="" /></a></p>

<p>Lamminpään Hippa–stagen aurinko, neulaspolut ja moninaiset arvontapalkinnot hellivät polkujuoksijoita Inov-8 Trail Cupin toisessa osakilpailussa tiistaina. Tällä kertaa järjestettiin myös lasten kilpailu alle 12-vuotiaille, joten tapahtuma keräsi Lamminpään harjulle polkujuoksusta kiinnostuneita aina vauvasta vaariin. Kokonaisuudessaan tapahtuma keräsi noin 150 osallistujaa eli runsaasti enemmän kuin viikko sitten Toivion avauskilpailussa.</p>

<p>Kärkijuoksijat pitivät Ari-Pekka Lassilan johdolla kuuden kilometrin radalla todella tiivistä tahtia juosten alle 23 minuuttiin. Etenkin Lassilan voittoaikaa 21.34 voidaan pitää varsin mäkisellä ja paikoin todella teknisellä radalla erittäin kovana, kilometrivauhdin ollessa keskimäärin noin kolmea ja puolta minuuttia. Toiseksi kilpailussa sijoittui uusi nimi Eetu Savolainen Ikaalisten Nousevasta Voimasta, joka suunnistajana hallitsi Lamminpään polut varsin mallikkaasti. Kolmas oli avauskilpailussa neljänneksi sijoittunut KeparDIn Tuomo Istolahti.</p>

<p>Naisissa Toivion avauskilpailun kaksi parasta olivat myös Perheliikuntakeskus Hippa –stagen ketterimpiä. Naisten keskinäinen järjestys kuitenkin vaihtui, kun Pyrinnön Heidi Haapasalon jätti KeparDIn Tiia Miettisen tällä lkertaa toiseksi. Kolmas sija meni cupin kokonaiskilpailun viime vuonna voittaneelle Sonja Kyrölälle, joka toipuu vielä häntä talvella vaivanneista vammoista.</p>

<p>Ensi viikon tiistaina 10.5 Trail Cup jatkuu Kaupin Urheilupuistossa Nippeli–stagella. Täysin uusittu 5 kilometriä pitkä reitti kulkee Kaupin urheilukentiltä Näsijärven rannan kautta Pirunvuorelle ja takaisin.</p>

<p><strong>Tervetuloa mukaan!</strong></p>

<h4 id="inov-8-trail-cup-tampere-ii-osakilpailu-lamminpn-maja-6km">Inov-8 Trail Cup Tampere II-osakilpailu, Lamminpään maja, 6km</h4>

<p><strong>Tulokset:</strong></p>

<p>Miehet:</p>

<ol>
  <li>Ari-Pekka Lassila, Koovee, 21.34</li>
  <li>Eetu Savolainen, Nouski, 22.19</li>
  <li>Tuomo Istolahti, KeparDI, 22.28</li>
  <li>Ville Parkkinen, KeparDI, 22.34</li>
  <li>Pekka Itävuo, Sajaniemen Sonnit, 22.52</li>
</ol>

<p>Naiset:</p>

<ol>
  <li>Heidi Haapasalo, Tampereen Pyrintö, 25.14</li>
  <li>Tiia Miettinen, KeparDI, 26.02</li>
  <li>Sonja Kyrölä, KeparDI, 26.36</li>
  <li>Terhi Pollari, Pikkukova + Kebab, 27.06</li>
  <li>Jonna Öblom, OK Raseborg, 27.16</li>
</ol>

<ul>
  <li><a href="https://events.navigeist.com/fi/events/4/legs/15/results">Kaikki tulokset</a></li>
  <li><a href="https://www.flickr.com/photos/131233811@N02/sets/72157667295522540/with/26703115352/">Kuvagalleria</a></li>
</ul>

  <h2><a href="/uutiset/2016/04/27/knuuttila-ja-miettinen-toivion-nopeimmat.html">Knuuttila ja Miettinen Inov-8 Trail Cupin ensimmäisen etapin nopeimmat</a> <span>Apr 27</span></h2>
  <!-- use article.summary(250) if you have Nokogiri available to show just
       the first 250 characters -->
  <p><a href="https://www.flickr.com/photos/131233811@N02/26057975603/in/album-72157665296897503/"><img src="https://farm2.staticflickr.com/1664/26057975603_1f74e38857_k_d.jpg" alt="" /></a></p>

<p>Inov-8 Trail Cup Tampere polkaistiin käyntiin tämän kevään osalta tiistaina Toivion koululla Pirkkalassa. Olosuhteet olivat varsin haastavat, sillä päivällä satanut räntä teki poluista todella liukkaita, eikä juoksun aikainen sade tai muutaman asteen plussan puolella ollut lämpötila tehnyt kilpailusta helppoa. Maaliin seitsemän kilometrin mittaiselta reitiltä saapui kuitenkin järjestäjien iloksi satapäinen joukko juoksijoita.</p>

<p><a href="https://www.flickr.com/photos/131233811@N02/26662216955/in/album-72157665296897503/"><img src="https://farm2.staticflickr.com/1510/26662216955_696f983d3a_k_d.jpg" alt="" /></a></p>

<p>Nopeimpana maaliin rynnisti teknillisen yliopiston suunnistusjoukkue KeparDIn Mikko Knuuttila ennen viime keväänä Cuppia hallinnutta Ari-Pekka Lassilaa. ”Alamäissä huomasin jääväni Ari-Pekan jalkoihin, mutta teknisillä pätkillä ja ylämäissä pystyin kuittaamaan ohi. Reitti oli raskas, mutta hieno”, Knuuttila kertoi maalissa. Kolmanneksi kilpailussa sijoittui KooVeen Topi Anjala. Kuudenneksi melko kovatasoisessa kilvassa sijoittui polkujuoksun ammattilainen Inov-8 Mud Racing Teamin Jussi Nokelainen, jolle puolen tunnin suoritus oli varsinainen sprintti verrattuna suurten tapahtumien monituntisiin koitoksiin.</p>

<p><a href="https://www.flickr.com/photos/131233811@N02/26635414336/in/album-72157665296897503/"><img src="https://farm2.staticflickr.com/1516/26635414336_c41466718a_k_d.jpg" alt="" /></a></p>

<p>Naisten sarjassa kovinta vauhtia Toivion poluilla piti KeparDIn Tiia Miettinen, mutta vain 13 sekuntia hänen jälkeensä saapui maaliin Pyrinnön Heidi Haapasalo. Naiset kävivät muutenkin varsin tasaisen kilpailun, sillä viiden kärki mahtui noin minuutin sisälle.</p>

<p><a href="https://www.flickr.com/photos/131233811@N02/26662096135/in/album-72157665296897503/"><img src="https://farm2.staticflickr.com/1625/26662096135_9836a30b26_k_d.jpg" alt="" /></a></p>

<p>Ensi viikolla Trail Cup jatkuu <a href="http://trailcup.fi/2016/kisat/lamminpaa/">Perheliikuntakeskus Hippa –stagen</a> merkeissä Lamminpään majalla tiistaina 3.5. Harjumaastossa kulkeva kuuden kilometrin kiitosta kerännyt reitti tarjoaa nopeaa pohjaa, mutta myös todella teknisiä osuuksia. Lamminpäässä on viimevuotiseen tapaan myös lasten kilpailu puoli tuntia ennen aikuisten starttia. Tervetuloa mukaan juoksemaan ja koettamaan onneanne arvontapalkintojen merkeissä!</p>

<h4 id="inov-8-trail-cup-tampere-hierojari-stage-toivion-koulu-264-7km">Inov-8 Trail Cup Tampere, Hierojari-stage, Toivion koulu, 26.4., 7km</h4>

<p><strong>Tulokset:</strong></p>

<p>Miehet:</p>

<ol>
  <li>Mikko Knuuttila, KeparDi, 28.33</li>
  <li>Ari-Pekka Lassila, Koovee, 28.37</li>
  <li>Topi Anjala, Koovee, 28.49</li>
  <li>Tuomo Istolahti, KeparDi, 29.51</li>
  <li>Pekka Itävuo, Sajaniemen Sonnit, 29.56</li>
</ol>

<p>Naiset:</p>

<ol>
  <li>Tiia Miettinen, KeparDi, 35.06</li>
  <li>Heidi Haapasalo, TP, 35.19</li>
  <li>Anni Haanpää, TP, 35.33</li>
  <li>Aira-Maarit Immonen, Varpaisjärven Vire, 35.43</li>
  <li>Lotta Eerola, Pirkkalan Ilmavoimat, 36.15</li>
</ol>

<ul>
  <li><a href="https://events.navigeist.com/fi/events/4/legs/14/results">Kaikki tulokset</a></li>
  <li><a href="https://www.flickr.com/photos/131233811@N02/sets/72157665296897503/">Kuvagalleria</a></li>
</ul>

  <h2><a href="/uutiset/2016/04/20/yhteistreenit.html">INOV-8 TRAIL CUP -YHTEISTREENIT</a> <span>Apr 20</span></h2>
  <!-- use article.summary(250) if you have Nokogiri available to show just
       the first 250 characters -->
  <blockquote>
  <p>”Juoksuun monipuolisuutta, kestävyyttä, tehoa ja tekniikkaa”</p>
</blockquote>

<p>Ville Siukkola Training järjestää kaikille avoimet yhteistreenit Trail Cupin ajan perjantaisin klo 17.30. Yhteisharjoituksissa tehdään valmentajan johdolla juoksutekniikka-, koordinaatio-, teho- ja lihaskuntoharjoitteita.
Yhteistreenit soveltuvat kaikille (polku)juoksusta kiinnostuneille tasosta riippumatta. Yhteistreeneistä saat potkua mm. Trail Cupin osakilpailuihin sekä monipuolisuutta ja ideoita oman juoksuharjoittelun monipuolistamiseksi.</p>

<ul>
  <li><strong>Harjoituspäivät</strong>: Perjantait 29.4., 6.5., 13.5., 20.5., 27.5.</li>
  <li><strong>Harjoitusaika</strong>: klo 17.30-19.00</li>
  <li><strong>Harjoituspaikka</strong>: Kaupin urheilupuisto, uusi huoltorakennus</li>
</ul>

<p>Harjoituksien valmennuksesta vastaa Ville Siukkola.</p>

<p>Kertamaksu 10€<br />
Kaikki 5 treenikertaa 40€</p>

<p>Ilmoittautuminen ja maksu paikan päällä, ensimmäisellä kerralla ole hyvissä ajoin paikalla. Mukaan voit tulla millä tahansa kerralla. Maksuvälineenä käy käteinen, kortti ja liikuntasetelit (smartum, virike, tyky, e-passi).</p>

<p>Lisätietoja:</p>

<p><a href="http://www.vs-training.fi">Ville Siukkola Training</a><br />
puh: 0415449863<br />
email: ville@vs-training.fi</p>

  <h2><a href="/uutiset/2016/02/04/talvipolkujuoksua-niihamassa.html">Winter Cross Run Tampere, talvipolkujuoksua Niihamassa 12.3.</a> <span>Feb  4</span></h2>
  <!-- use article.summary(250) if you have Nokogiri available to show just
       the first 250 characters -->
  <blockquote>
  <p>Joko polkujuoksuhammastasi kolottaa? Tule kokeilemaan talvipolkujuoksua Niihamaan!</p>
</blockquote>

<p>Kesän Inov-8 Trail Cupista tutut Niihaman polut ovat saaneet talvisen lumipeitteen päälleen ja tarjoavat uudenlaisia haasteita polkujuoksijoille. Niihaman ulkoilumajan kahvio sisätiloineen luo loistavat puitteet tapahtuman järjestämiselle talvisissakin olosuhteissa unohtamatta saunomis- ja makkaranpaistomahdollisuutta juoksun jälkeen.</p>

<p>Juostava reitti mukailee hyvin pitkälti kesän Trail Cupin suosittua reittiä ja on tarkemmin tutkailtavissa <a href="http://www.wintercrossrun.com">tapahtuman kotisivuilla</a>. Matkat ovat 7,2 km ja 14,4 km, joka toteutetaan siis kahtena kierroksena 7,2 km reittiä. Matkan varrelta löytyy varmasti sopivia haasteita jokaiselle juoksijalle taito- tai kuntotasosta riippumatta. Tapahtuman yhteydessä on keväisen trail cupin tavoin mahdollisuus myös koeajaa Inov-8:n uusia nastallisia maastureita.</p>

<p>Sarjat (suluissa osanottomaksu ennakkoon/paikan päällä):</p>

<ul>
  <li>7,2 km: Naiset, Miehet, Kunto (12€/15€)</li>
  <li>14,4 km: Naiset, Miehet, Kunto (17€/20€)</li>
</ul>

<p>Lähtö kello 12.00, kilpailumateriaalien nouto ja paikan päällä ilmoittautuminen 11.30 mennessä.</p>

<p>Hyvät palkinnot nopeimmille miesten ja naisten sarjoissa ja onnekkaimmille arvontapalkinnot juoksun jälkeen.</p>

<p>Ilmoittautuminen tapahtuu <a href="https://fi.mynextrun.com/winter-cross-run-23">mynextrun-palvelussa</a> tai paikan päällä korotetuin maksuin.</p>

<p>Winter Cross Run tapahtumia järjestetään Tampereen lisäksi Hollolan Tiirismaalla ja Pääkaupunkiseudulla Nuuksiossa.</p>

<p>Tule mukaan kokemaan talven parhaat polut Niihamassa!</p>

<ul>
  <li><a href="http://www.wintercrossrun.com">Tapahtuman sivut</a></li>
  <li><a href="https://fi.mynextrun.com/winter-cross-run-23">Ilmoittautuminen</a></li>
</ul>

  <h2><a href="/uutiset/2016/02/04/polkujuoksukoulu.html">Polkukujuoksukoulu tulee taas</a> <span>Feb  4</span></h2>
  <!-- use article.summary(250) if you have Nokogiri available to show just
       the first 250 characters -->
  <p><a href="https://www.flickr.com/photos/131233811@N02/17551663256/in/album-72157650369473734/"><img src="https://c2.staticflickr.com/8/7778/17551663256_9074243ffe_b.jpg" alt="" /></a></p>

<p>Viime keväänä Ville Siukkola järjesti ensimmäistä kertaa yhteistyössä kanssamme polkujuoksukoulun. Koulu oli niin onnistunut, että yhteistyö jatkuu jälleen tulevana keväänä. Jos siis polkujuoksuharrastuksen aloittaminen himottelee tai haluat ottaa harrastuksessa askeleen eteenpäin, niin <a href="/2016/polkujuoksukoulu">lue lisää ja liity joukkoon</a>.</p>

  <h2><a href="/uutiset/2015/12/30/juhlatarjous.html">Trail Cup -osanotto kevääksi tarjolla huippuhintaan – mutta vain vuoden loppuun saakka</a> <span>Dec 30</span></h2>
  <!-- use article.summary(250) if you have Nokogiri available to show just
       the first 250 characters -->
  <p><a href="https://www.flickr.com/photos/131233811@N02/17944021979/in/album-72157653083917320/"><img src="https://farm8.staticflickr.com/7709/17944021979_25b338cf9a_b.jpg" alt="" /></a></p>

<p>Ensi kevään kisoihin on vielä aikaa, mutta uudenvuoden lupauksiaan on hyvä pönkittää sitoumuksilla. Tätä helpottaaksemme tarjoamme ensi vuoden kaikki kuusi(!) osakilpailua neljän hinnalla – mutta vain nopeimmille. Tarjous on voimassa vain vuoden loppuun, joten aktivoi treenisuunnitelmasi lisäksi myös hiirikätesi ja <a href="https://events.navigeist.com/events/4/registrations/new">suuntaa ilmoittautumaan</a>!</p>

  <h2><a href="/uutiset/2015/05/27/lassila-ja-kyrola-juhilvat-fast-stagella.html">Lassila ja Kyrölä jatkoivat voittokulkuaan Lukonmäessä</a> <span>May 27</span></h2>
  <!-- use article.summary(250) if you have Nokogiri available to show just
       the first 250 characters -->
  <p><a href="https://www.flickr.com/photos/131233811@N02/17944021979/in/album-72157653083917320/"><img src="https://farm8.staticflickr.com/7709/17944021979_25b338cf9a_b.jpg" alt="" /></a></p>

<p><small>Teksti: Teemu Eerola, kuva: Heikki Virekunnas</small></p>

<p>Hervannan ja Hallilan poluilla tiistaina juostu Inov-8 Tampere Trail Cup keräsi suuren joukon polkujuoksijoita Hervannan laskettelukeskukseen. Maastoon merkattu reitti oli tällä kertaa kivinen ja haastava, jopa kaiikkein ketterimmille juoksijoille. Reitiltä lyötyi myös reilusti nousua mukaan lukien loppunousu, jossa noustiin Hervannan laskettelurinnettä puoleen väliin.</p>

<p>Miesten kilpailun voitti jälleen kerran Kooveen Ari-Pekka Lassila, joka piti tahtipuikkoa käsissään lähdöstä maaliin. Toinen kisassa oli suunnistuksen mailmanmestari Jani Lakanen ja kolmas KeparDIn Mikko Knuuttila. Lassila ja ensimmäisen osakilpailun voittanut tšekkiläinen Michal Hubáček kamppailevat tiukasti kokonaiskilpailun voitosta ensi viikolla Niihamassa.</p>

<p>Naisissa KeparDIn Sonja Kyrölä hallitsi kilpailua voittaen maalissa yli kaksi minuuttia toiseksi sijoittunutta Annmari Viljanmaata. Kolmas oli Lotta Karhola. Koko kärkikolmikolla on hyvät asetelmat kokonaiskilpailussa ennen viimeistä osakilpailua, joten Niihaman derbystä on odotettavissa erittäin mielenkiintoinen.</p>

<p>Trail Cup jatkuu siis ensi viikon tiistaina 2.6. Niihaman majalla Hierojari-stagen merkeissä. Viimeisessa osakilpailussa on luvassa paljon palkintoja, upeita yllätyksiä, saunomista ja kahvilatarjoilua ja ennen kaikkea loistava polkujuoksuelämys. Tervetuloa haastamaan itsesi poluille ja juoksun jälkeen koettamaan onneaan arvontapalkintojen merkeissä!</p>

<ul>
  <li><a href="https://www.flickr.com/photos/131233811@N02/sets/72157653083917320/">Kuva-albumi kisasta, Heikki Virekunnas</a></li>
</ul>

<h2 id="tulokset">Tulokset</h2>

<h3 id="top-5-miehet">Top 5 Miehet</h3>

<ol>
  <li>Ari-Pekka Lassila 20.03</li>
  <li>Jani Lakanen 20.21</li>
  <li>Mikko Knuuttila 20.43</li>
  <li>Jere Ahonen 21.08</li>
  <li>Pekka Itävuo 22.11</li>
</ol>

<h3 id="top-5-naiset">Top 5 Naiset</h3>

<ol>
  <li>Sonja Kyrölä 22.59</li>
  <li>Annmari Viljanmaa 25.25</li>
  <li>Lotta Karhola 25.40</li>
  <li>Terhi Pollari 26.04</li>
  <li>Hanna-Mari Siivonen 27.01</li>
</ol>

<p><a href="https://events.navigeist.com/fi/events/2/legs/10/results"><strong>Kaikki tulokset</strong></a></p>

  <h2><a href="/uutiset/2015/05/20/lassila-ja-kyrola-juhilvat-fast-stagella.html">Lassila ja Kyrölä voittoihin Trail Cupin kolmannessa osakilpailussa</a> <span>May 20</span></h2>
  <!-- use article.summary(250) if you have Nokogiri available to show just
       the first 250 characters -->
  <p><a href="https://www.flickr.com/photos/131233811@N02/17245233814/in/album-72157652700049450/"><img src="https://farm6.staticflickr.com/5463/17245233814_a70e098a1b_b.jpg" alt="" /></a></p>

<p><small>Teksti: Anton Kuukka, kuva: Heikki Virekunnas</small></p>

<p>Mukavia osallistujamääriä keränneen Inov-8 Trail Cupin kolmas osakilpailu juostiin Hervannassa, Suolijärven maastoissa. Vajaan seitsemän kilometrin reitti koetteli juoksijoiden kuntoa jyrkkine nousuineen. Paikoin juurakkoinen ja kivikkoinen juoksualusta haastoi myös kaikkein kovimpien polkukiitureiden juoksutekniikkaa. Kaiken kaikkiaan matkaan lähti yli satapäinen osallistujajoukko.</p>

<p>Naisten kilpailu ei tällä kertaa ollut yhtä tasainen kuin edelliskerroilla. Voittoon juoksi Sonja Kyrölä KeparDin väreissä. Kyrölä nousi kärkeen jo hyvissä ajoin ja piti johtopaikan maaliin asti. Toisen sijan nappasi hiihtäjänä paremmin tunnettu Annmari Viljanmaa ja pronssille rutisti Lotta Karhola.</p>

<p>Miesten kilpailu oli tiukempi. Alkumatkasta porukkaa vetänyt tšekkiläissuunnistaja Michal Hubáček joutui loppulenkillä päästämään Ari-Pekka Lassilan ohitseen, joka uusi viime viikon voittonsa. Hubáček onnistui pitämään kakkostilan itsellään. Myös kolmossijasta käytiin tiukka otatus Mikko Knuuttilan ja Jere Ahosen kesken. Tämä kamppailu kääntyi lopussa Knuuttilan eduksi.</p>

<p>Inov-8 Trail Cup jatkuu ensi tiistaina 26.5. Hervannan laskettelukeskuksen hienoilla poluilla. Sarjan viimeinen osakilpailu juostaan 2.6. Niihamassa. Tule testaamaan kuntoasi, sekä polkujuoksutaitoasi ja haasta kaverikin mukaan!</p>

<ul>
  <li><a href="https://www.flickr.com/photos/131233811@N02/sets/72157652700049450/with/17245233814/">Kuva-albumi kisasta, Heikki Virekunnas</a></li>
</ul>

<h2 id="tulokset">Tulokset</h2>

<h3 id="top-5-miehet">Top 5 Miehet</h3>

<ol>
  <li>Ari-Pekka Lassila 25.22</li>
  <li>Michal Hubáček 25.38</li>
  <li>Mikko Knuuttila 26.04</li>
  <li>Jere Ahonen 26.06</li>
  <li>Jouni Heinonen 26.47</li>
</ol>

<h3 id="top-5-naiset">Top 5 Naiset</h3>

<ol>
  <li>Sonja Kyrölä 29.49</li>
  <li>Annmari Viljanmaa 31.04</li>
  <li>Lotta Karhola 31.13</li>
  <li>Terhi Kollari 32.05</li>
  <li>Eeva Nurmi 32:56</li>
</ol>

<p><a href="https://events.navigeist.com/fi/events/2/legs/9/results"><strong>Kaikki tulokset</strong></a></p>

  <h2><a href="/uutiset/2015/04/24/muistoja-viime-vuodelta.html">Muistoja viime vuodelta</a> <span>Apr 24</span></h2>
  <!-- use article.summary(250) if you have Nokogiri available to show just
       the first 250 characters -->
  <p>Inov-8 Tampere Trail Cup lähestyy vinhaa vauhtia ja ensimmäiseen starttiin on aikaa alle kaksi viikkoa. Minkälaisesta toiminnasta polkujuoksussa on kyse ja mitä mieltä osallistujat olivat viime vuoden tapahtumista?</p>

<p>Tässä muutamia nostoja ja kommentteja viime vuodelta:</p>

<blockquote>
  <p>”Reitti oli niin pomminvarmasti merkitty ettei kertaakaan tarvinnut ihmetellä, mihin seuraavaksi edetä”,</p>

  <p>– Terhi Martikainen <a href="http://www.fitlandia.fi/blogi/kisaraportti-inov-8-trail-cup-1-osakilpailu-6-5-2014-lamminpaa/">blogissaan Lamminpään osakilpailusta</a>.</p>
</blockquote>

<blockquote>
  <p>”Aivan huippuluokan tapahtuma, helppo tulla, matala kynnys ja upea reitti joka on hyvin merkitty”,</p>

  <p>– Luontomi <a href="https://luontomi.wordpress.com/2014/05/28/polkujuoksun-ylistysta-ja-kiitos-tampereen-pyrinnolle-trail-cupista-vieraana-venla-niemi/">videoblogissaan</a>.</p>
</blockquote>

<blockquote>
  <p>”Sinne vaan kaikki juoksemaan, jos vähänkin kiinnostaa! Kympin arvoinen tapahtuma!”,</p>

  <p>– Soile Hietikko <a href="http://hietikolla.blogspot.fi/2014/05/inov-8-trail-cup-triathlonisti-poluilla.html">blogissaan</a>.</p>
</blockquote>

<p>Muita blogijuttuja viime vuoden tapahtumista:</p>

<ul>
  <li>Outi Ojanen:
    <ul>
      <li><a href="http://outiojanen.blogspot.fi/2014/05/hehkutan-tassa-trail-cupia.html">Hehkutan tässä Trail Cupia</a></li>
      <li><a href="http://outiojanen.blogspot.fi/2014/05/uusia-yhdistelmia.html">Uusia yhdistelmiä</a></li>
      <li><a href="http://outiojanen.blogspot.fi/2014/05/trail-cup-maltilla.html">Trail Cup maltilla</a></li>
    </ul>
  </li>
  <li>
    <p>Terhi Martikaisen kisaraportit:</p>

    <ul>
      <li><a href="http://www.fitlandia.fi/blogi/kisaraportti-inov-8-trail-cup-2-osakilpailu-13-5-2014-kauppi/">Kaupin osakilpailu</a></li>
      <li><a href="http://www.fitlandia.fi/blogi/kisaraportti-trail-cup-suolijarvi-3-6-2014-ja-loppuverryttelyksi-soutua/">Suolijärven osakilpailu</a></li>
    </ul>
  </li>
</ul>

<p>Katso myös Juhani Pitkäsen video Lamminpäästä:</p>

<iframe width="420" height="315" src="https://www.youtube.com/embed/t3JSv06zjNk" frameborder="0" allowfullscreen=""></iframe>

  <h2><a href="/uutiset/2015/03/14/hae-huippuvire-polkujuoksukoulusta.html">Hae huippuvire cupiin polkujuoksukoulusta</a> <span>Mar 14</span></h2>
  <!-- use article.summary(250) if you have Nokogiri available to show just
       the first 250 characters -->
  <p><a href="http://vs-training.fi">Ville Siukkola Training</a> järjestää yhteistyössä Inov-8 Tampere Trail Cupin kanssa polkujuoksukoulun. Polkujuoksukoulu alkaa torstaina 9.4. ja kestää kahdeksan viikkoa eteenpäin, aina toukokuun loppuun asti.</p>

<p>Polkujuoksukoulussa pääset tutustumaan tähän trendikkääseen lajiin ja sen saloihin ja saat lisäpotkua sen harrastamiseen, parannat myös kuntoasi yhteistreenien ja treeniohjelman avulla. Juoksukoulu soveltuu erinomaisesti Trail Cupiin osallistujille ja juoksukoulun mukana tulevat treeniohjelmat suunnitellaan niin, että ne palvelevat Trail Cupin osakilpailuihin osallistumista mukaan.</p>

<p>Juoksukoulu soveltuu parhaiten kuntoilijoille joilla aikaisempaa juoksukokemusta, mutta myös aloitteleville ja kokeneemmille juoksijoille. Yhteiset harjoitukset on suunniteltu niin, että jokainen voi suorittaa ne omalle kunnolle sopivalla teholla, eli jokaiselle löytyy haastetta oman kuntotason mukaisesti.</p>

<p>Juoksukoulun aikataulut ja sisältö:</p>

<ul>
  <li>Yhteistreenit kerran viikossa
    <ul>
      <li>torstaisin 9.4.-28.5. klo 18-19 (poislukien helatorstai 14.5., jolloin treeni siirretään perjantaille 15.5. klo 18-19)</li>
    </ul>
  </li>
  <li>Treenien lähtöpisteenä Tampereen Tenniskeskus</li>
  <li>Treenien sisältö koostuu mm. tekniikka-, koordinaatio-, teho- ja lihaskuntoharjoitteista</li>
  <li>Treeniohjelma juoksukoulun ajaksi</li>
  <li>Juoksukoulun valmentajana toimii <a href="http://www.vs-training.fi">Ville Siukkola</a>.</li>
</ul>

<p><strong>Polkujuoksukoulun hinta 100€</strong></p>

<p><a href="www.vs-training.fi/polkujuoksukoulu-k2015/">Ilmoittautuminen ja lisätetoja</a></p>

  <h2><a href="/uutiset/2014/12/18/trail-cup-jatkuu-kevaalla-2015.html">Inov-8 Tampere trail cup jatkuu keväällä 2015</a> <span>Dec 18</span></h2>
  <!-- use article.summary(250) if you have Nokogiri available to show just
       the first 250 characters -->
  <p>Toukokuun 2014 tiistai-illoissa Tampereen polut vallannut Inov-8 Trail Cup tulee saamaan jatkoa keväällä 2015. Reitteihin ja tapahtumapaikkoihin oltiin kesäkuussa toteutetun kyselyn perusteella pääosin tyytyväisiä, mutta pieniä muutoksia tulee Trail Cup -ohjelma kaikesta huolimatta kokemaan. Kiitosta saaneet Lamminpään, Niihaman ja Suolijärven reitit tullaan pitämään ennallaan, kun taas Lukonmäessä ja Kaupissa juostaan ensi keväänä uudistetuilla ja parannetuilla reiteillä.</p>

<h3 id="kevn-2015-inov-8-tampere-trail-cupin-ohjelma">Kevään 2015 Inov-8 Tampere Trail Cupin ohjelma:</h3>

<ol>
  <li>5.5. Kaupin urheilupuisto</li>
  <li>12.5. Lamminpään maja</li>
  <li>19.5. Suolijärven ulkoilumaja</li>
  <li>26.5. Hervannan laskettelukeskus</li>
  <li>2.6. Niihaman ulkoilumaja</li>
</ol>

<p>Seuraa kotisivuja talven mittaan päivittyvien lisätietojen osalta. Luvassa muutamia uudistuksia viime kevääseen nähden!</p>

<p><em>Nähdään keväällä Tampereen poluilla!</em></p>

  <h2><a href="/uutiset/2014/12/02/inov-8-tapahtumia-vuonna-2015.html">Inov-8-tapahtumia vuonna 2015</a> <span>Dec  2</span></h2>
  <!-- use article.summary(250) if you have Nokogiri available to show just
       the first 250 characters -->
  <p>Inov-8 Tampere Trail Cup tulee jälleen ensi toukokuussa. Se ei ole kuitenkaan ainoa Inov-8:n sponsoroima juoksutapahtuma vuonna 2015, vaan kisoja ja kuntotapahtumia riittää kaikenlaiseen makuun ympäri Suomea.</p>

<p>Nähdään mudassa!</p>

<p><img src="/images/polkujuoksu-web.jpg" alt="Polkujuoksu Web" /></p>

  <h2><a href="/uutiset/2014/06/02/fast-stagella-arvotaan-inov-8-jalkineet-kaikkien-ensikertalaisten-kesken.html">Fast-stagella arvotaan Inov-8-jalkineet kaikkien ensikertalaisten kesken</a> <span>Jun  2</span></h2>
  <!-- use article.summary(250) if you have Nokogiri available to show just
       the first 250 characters -->
  <p>Kaikki ensimmäistä kertaa Inov-8 Trail Cupiin osaaottavat juoksijat osallistuvat automaattisesti tiistaina 3.6. Suolijärven Fast-stagella arvontaan. Jos siis et ole syystä tai toisesta vielä päässyt tai jaksanut vaivautua paikalle aikaisempiin osakilpailuihin, nyt on viimeistään korkea aika saapua kokemaan polkujuoksun koukuttavuus Suolijärven luonnonkauniissa maisemissa varsin juostavalla reitillä. Onnekkain ensikertalainen kuittaa itselleen hienon kokemuksen lisäksi huippulaatuiset Inov-8-maastojuoksujalkineet.</p>

<p>Jo mukanaolleiden ei myöskään kannata jäädä kotiin nysväämään, sillä niin kunnia- kuin arvontapalkintojakin on luvassa runsain määrin. Ja paras palkinto lienee jälleen itsensä haastaminen komeissa maisemissa.</p>

  <h2><a href="/uutiset/2014/06/02/cupin-voittotaistelu-huipentuu-suolijarvella.html">Cupin voittotaistelu huipentuu Suolijärvellä</a> <span>Jun  2</span></h2>
  <!-- use article.summary(250) if you have Nokogiri available to show just
       the first 250 characters -->
  <p><a href="https://www.flickr.com/photos/jarkko/14327175162/"><img src="https://farm6.staticflickr.com/5236/14327175162_dabefa07ea_b_d.jpg" alt="Itävuo ja Knuuttila voittotaistossa" /></a></p>

<p>Kevään 2014 <a href="http://trailcup.fi">Inov-8 Trail Cup</a> vetelee viimeisiään ja cupin finaali käydään tiistaina 3.6. Fast-stagen merkeissä Suolijärven maastoissa. Urheilujuhlaa paikan päällä seuraavan yleisön ja itse kilpailijoiden tiedoksi analysoimme hiukan neljän osakilpailun yhteistuloksia saadaksemme käsityksen siitä, kenellä on mahdollisuuksia kokonaiskilpailussa palkittavien joukkoon.</p>

<h3 id="miehiss-tiukka-voittokamppailu">Miehissä tiukka voittokamppailu</h3>

<p>Miehissä kokonaiskilpailua johtaa reilulla lähes 200 pisteen marginaalilla Tampereen Pyrinnön Pekka Itävuo. Toisena yhteispisteissä keikkuu Petotiimin Jouko Liuha ja kolmantena Sandvikin Harri Räty. Aikaisempien osakilpailujen pisteiden valossa voidaan jo todeta, että Liuhalla ja Rädyllä ei ole enää edes teoreettisia mahdollisuuksia Itävuon ohittamiseen kokonaiskilpailua silmällä pitäen. Rädyn on kuitenkin vielä mahdollista ohittaa Liuha, mikäli Sandvikin mies yltää Suolijärvellä vähintään 962 pisteeseen sillä edellytyksellä, että Liuha merkkauttaa samanaikaisesti sarjan heikoimmat pisteensä (alle 914).</p>

<p>Vaikkei Liuhasta ja Rädystä ole enää kokonaiskisassa Itävuon haastajaksi, löytyy tuloksista kuitenkin vielä yksi mies, joka voi onnistuessaan uhata Pyrinnön miehen mestaruutta. KeparDIn Mikko Knuuttila jätti Lukonmäessä kisatun Navigeist-stagen väliin ja tarvitsee kipeästi Suolijärveltä hyviä pisteitä yltääkseen kokonaiskilpailun voittoon. Kaikki on täysin miehen omissa käsissä, sillä yltäessään Fast-stagella Itävuon voittaessakin vähintään 976 pisteeseen hoitaa Knuuttila homman kotiin.</p>

<p>Palkintokorokkeelle omaa loistavat mahdollisuudet myös Erigeepper Challengen Tino Tiilikainen. Raskaiden reittien erikoismiehellä on kasassa pisteet vasta kolmelta stagelta, mutta osallistuessaan löytää itsensä tiistain jälkeen kärkikolmikosta, mikäli pystyy juoksemaan tasollaan viimeisen osakilpailun.</p>

<p>Mikäli Tiilikainen ei löydä tiistaina paikalle on tällä hetkellä kokonaistilanteessa neljäntenä oleva Hannu Hovila kiinni viimeisessä palkintosijassa. Knuuttilan tiedetään jo ilmoittautuneen viimeiseen osakilpailuun, joten voittotaistelusta tulee taatusti jännittävä kamppailu KeparDIn juoksijan ja Itävuon kesken.</p>

<h3 id="naisissa-krkisijat-jo-ratkenneet">Naisissa kärkisijat jo ratkenneet</h3>

<p>Kangasala SK:n parivaljakko Ojanen-Papinsaari on hienoilla juoksuillaan varmistanut jo kokonaiskilpailun kaksoisvoiton ennen viimeistä osakilpailua. Ojasen kolme peräkkäistä osakilpailuvoittoa oli liian kova aloitus muille ja hänen onnistui näin ollen varmistaa mestaruutensa jo Mikon leipä -stagella. Papinsaari on myös esiintynyt sarjassa tasaisen vahvasti osakilpailusta toiseen, mikä riitti tällä kertaa selvään kakkostilaan.</p>

<p>Kamppailu viimeisestä palkintokorokesijasta on sen sijaan äärimmäisen jännittävä. Hyvät mahdollisuudet korokkeelle omaa parhaillaan kolmatta sijaa hallussaan pitävä Tampereen Pyrinnön hiihtojaoston Terhi Pollari sekä toistaiseksi vain kolme kisaa urakoineet Maria Laine ja KeparDIn Sonja Kyrölä. Osallistuessaan vahvin ehdokas kolmannen sijan nappaajaksi on Kyrölä, joka nousee varmuudella palkintokorokkeelle saavuttaessaan vähintään 949 pistettä.</p>

<p>Mikäli sekä Laine että Kyrölä saapuvat paikalle taistelemaan arvokkaista pisteistä, lienee naisten sarjassa palkittava viisikko selvillä. Jos jompikumpi jättäytyy viimeisestä osakilpailusta sivuun, on viimeinen palkintosija jaossa mitä ilmeisimmin kolmikon Inka Koljonen, Emmi Hakomäki ja Emmi Lehkonen kesken.</p>

<h3 id="joukkuekisa-kolmen-kauppa">Joukkuekisa kolmen kauppa</h3>

<p>Tampereen ketterimmät -joukkuekisa ratkeaa myös tiistaina Suolijärvellä. Sarjan aikana kolme joukkuetta on erottunut selvästi muista. Kokonaistilanteessa johtoa pitää Kangasala SK ennen KeparDIa ja Tampereen Pyrintöä. Taisto kärkisijoista on tiukkaa, sillä koko kärkikolmikko mahtuu 222 pisteen sisään. Kamppailu aivan terävimmän kärjen takana on myös tiukkaa, sillä sijoilla 4-6 majailevat Tampereen Pyrintö Hiihto, Vincit ja Sandvik erottaa vastaavasti vain 250 pistettä.</p>

<h3 id="mukaan-psee-viel">Mukaan pääsee vielä</h3>

<p>Tervetuloa Fast-stagelle Suolijärvelle tiistaina 3.6. nauttimaan sarjan viimeisestä osakilpailusta! Suolijärven uimarannalta on loistavat näkymät seurata kilpailua. Kilpailijat vilkkuvat useaan otteeseen järven vastarannalla ja tekevät vielä läpimarssin ennen loppulenkille suuntaamistaan. Jos taas jalka väpättää mukaan poluille, niin osakisaan voi ilmoittautua vielä paikan päällä viimeistään puolta tuntia ennen kello kuuden lähtölaukausta.</p>

  <h2><a href="/uutiset/2014/05/28/niemi-ja-knuuttila-voittoihin-niihamassa.html">Niemi ja Knuuttila voittoihin Niihamassa</a> <span>May 28</span></h2>
  <!-- use article.summary(250) if you have Nokogiri available to show just
       the first 250 characters -->
  <p><a href="https://www.flickr.com/photos/jarkko/14102093167/"><img src="https://farm4.staticflickr.com/3819/14102093167_989c4c7d1c_b_d.jpg" alt="Knuuttila ja Itävuo loppukirissä" /></a></p>

<p>Inov-8 Trail Cupin neljäs ja toiseksi viimeinen osakilpailu käytiin Mikon leivän isännöimänä Niihaman ulkoilumajan tarjoamissa mahtavissa puitteissa Kaupin urheilupuiston maastoissa. Kilpailukeskus sijaitsi majan pihapiirissä ja juoksijoille oli kisan jälkeen tarjolla monipuoliset kahvilapalvelut ja jopa sauna talon puolesta. Vaikka tihkusade alkuiltapäivästä vähän kastelikin järjestäjiä, päästiin itse tapahtuma onneksi vietyä läpi selkenevässä ja raikkaassa kevätillassa.</p>

<p>Miesten kisan ratkaisua piti odottaa aivan kalkkiviivoille saakka, kun KeparDIn Mikko Knuuttila onnistui kukistamaan Tampereen Pyrinnön Pekka Itävuo paremman loppurutistuksensa ansiosta. Eroa miesten välille saatiin virallisen käsiajanoton mukaan vaivaiset neljä sekunnin kymmenystä. Kolmantena miehenä palkintokorokkeelle kiilasi Nouskin Juho-Veikko Hytönen, joka jäi kärkikaksikosta hieman vajaan seitsemän kilometrin reitillä 40 sekuntia. Itävuo lähtee sarjan päättävään viimeiseen osakilpailuun kokonaiskilpailun kärkipaikalta kovimpana haastajanaan tänään ensimmäistä voittoaan juhlinut Knuuttila.</p>

<p>Myös naisten sarjassa saatiin uusi voittaja, kun Team Nonamen väreissä juossut maajoukkuesuunnistaja Venla Niemi onnistui rikkomaan Outi Ojasen kolmen kisan mittaisen voittoputken. Hieman kenties puolivaloilla juossut Ojanen jätettiin päivän kilvassa vasta neljänneksi. Ojanen kuitenkin varmisti juoksullaan kokonaiskilpailun voittonsa ennen ensi viikon finaalia. Toisena naisena 57 sekuntia Niemen jälkeen maaliviivan ylitti Kangasala SK:n tasaisen vahvaa sarjaa Inov-8 Trail Cupissa tekevä Heini Papinsaari, joka juoksullaan näin ollen varmisti myös kokonaiscupin toisen sijansa. Ensimmäistä kertaa sarjassa palkinnoille juoksi Tampereen Pyrinnön hiihtojaostoa edustanut Terhi Pollari jääden voittaja-Niemelle minuutin ja viisi sekuntia.</p>

<p>Joukkuekisassa neljän juostun osakilpailun jälkeen johtoa pitää Kangasala SK ennen KeparDIa. Erot ovat kuitenkin pieniä ja monella joukkueella on vielä hyvät mahdollisuudet voittoon asti.</p>

<p>Trail Cupin viimeinen osakilpailu juostaan ensi viikon tiistaina Hervannassa Suolijärven kauniilla poluilla.</p>

  <h2><a href="/uutiset/2014/05/26/muutos-mikon-leipa-stagen-reittiin.html">Muutos Mikon leipä -stagen reittiin</a> <span>May 26</span></h2>
  <!-- use article.summary(250) if you have Nokogiri available to show just
       the first 250 characters -->
  <p><strong>Muutos Mikon Leipä -stagen reitille!</strong></p>

<p>Jouduimme siirtämään Mikon Leipä -stagen reittiä erinäisistä syistä pois Soukonvuoren luonnonsuojelualueelta. Tämän takia reitille tulee lisämittaa noin 1000 metriä.</p>

<p>Uusi reitti kääntyy Toimelantien 750 metrin tieosuuden jälkeen vasemmalle kohti Näsijärven rantaa ja sen komeita kallioisia polkuja. Rannassa juoksijoiden ei kannata kuitenkaan liiaksi katsella järvimaisemia, koska polku on paikotellen hyvin vaativaa juostavaa. Haastavan rantaosuuden jälkeen juoksijat saapuvat Soukonvuorentielle, josta on maaliin on enää vain noin kilometri. Loppumatka seuraa alkuperäistä reittiä pitkin maaliin asti.</p>

<p>Uusi reitti:</p>

<p><img src="/images/niihaman-maja-reittikartta-small-uusi.png" alt="Niihaman reittikartta" /></p>

  <h2><a href="/uutiset/2014/05/26/niihamassa-tarjolla-saunaa-ja-lahievasta.html">Niihamassa tarjolla saunaa ja lähievästä</a> <span>May 26</span></h2>
  <!-- use article.summary(250) if you have Nokogiri available to show just
       the first 250 characters -->
  <p><img src="/images/niihaman-maja.jpg" alt="Niihaman Maja" /></p>

<p>Mikon leipä -stagen kilpailukeskus sijaitsee Niihaman majalla, joka on monelle kuntohiihtäjälle tuttu levähdys- ja evästyspaikka. Majan kahvila on auki myös huomenna, ja tarjoaa palautumisevästä niin väsyneiden raajojen kuin sielujenkin ravinnoksi.</p>

<p>Majan kuuluisa lenkkisauna on huomenna myös auki, joten ensimmäiset jälkilöylyt ja -spekulaatiot voi suorittaa heti paikan päällä. Normaalista poiketen sauna on tällä kertaa siis <strong>sekasauna</strong> ja tarjolla kisan kunniaksi puoleen hintaan (eli kahdella eurolla).</p>

  <h2><a href="/uutiset/2014/05/08/sarja-polkaistiin-kayntiin-lamminpaassa.html">Sarja polkaistiin käyntiin Lamminpäässä</a> <span>May  8</span></h2>
  <!-- use article.summary(250) if you have Nokogiri available to show just
       the first 250 characters -->
  <p><a href="https://www.flickr.com/photos/jarkko/14137718055/in/set-72157644564524092"><img src="https://farm3.staticflickr.com/2938/14137718055_db76b7b349_b_d.jpg" alt="" /></a></p>

<p>Polkujuoksusarja Inov-8 Trail Cup polkaistiin tiistaina käyntiin Lamminpään ulkoilumajalla viileässä, mutta aurinkoisessa säässä HieroJari-stagen merkeissä. Kuuden maissa ampaisi noin seitsenkymmenpäinen juoksijajoukko harjun poluille viitoitetulle kuuden kilometrin reitille. Reitti oli maastoon merkitty ilmeisen hyvin, koska ainakaan järjestäjien tietoon ei tullut yhtään reitiltäeksymistapausta. Maaliintulonsa jälkeen kisakuuluttajan haastattelemat juoksijat olivat kautta linjan tyytyväisiä tapahtumaan ja järjestelyihin ja sanoivat vilpittömästi suosittelevansa sitä kaikille polkujuoksusta kiinnostuneille. Rataa osallistujat pitivät paikoitellen haastavana niin teknisesti kuin fyysisestikin.</p>

<p>Lamminpään harjun kankaille merkitty reitti oli hyvin vaihteleva ja tuntui sopivan suunnistajille erinomaisesti, sillä kaikki osakilpailuisäntä HieroJarin lahjakortein palkitut olivat huippusuunnistajia. Miesten sarjan voittoon juoksi viime viikonloppuna suunnistuksen suurviestissä 10-milassa Kalevan Rastin väreissä voittoa juhlinut Juuso Metsälä. Kovimman vastuksen Metsälälle antoi Tampereen teknillisen yliopiston suunnistuskerho KeparDIa edustanut Tuomo Istolahti sekä Nouskin Mikko Knuuttila, jotka joutuivat loppumatkasta kuitenkin taipumaan Kalevan Rastin miehelle 15 ja 40 sekuntia.</p>

<p><a href="https://www.flickr.com/photos/jarkko/14137985304/in/set-72157644564524092"><img src="https://farm3.staticflickr.com/2900/14137985304_b658ba16aa_b_d.jpg" alt="" /></a></p>

<p>Naisten sarjassa pääsivät Kangasala SK:n naiset juhlimaan kaksoisvoittoa järjestyksessä Outi Ojanen ja Heini Papinsaari. Eroa seurakavereiden välille jäi vain 19 sekuntia. Kolmanneksi kiilasi KeparDIn Sonja Kyrölä, häviten tänä keväänä suunnistuksen maailmancupissakin Suomen värejä kantaneelle Ojaselle 57 sekuntia.</p>

<p><a href="https://www.flickr.com/photos/jarkko/14137969154/in/set-72157644564524092"><img src="https://farm3.staticflickr.com/2932/14137969154_4b095083df_b_d.jpg" alt="" /></a></p>

<p>Tampereen ketterimmät -joukkuekisassa kärkeä pitää ensimmäisen osakilpailun jälkeen hallussaan Tampereen Pyrintö.</p>

<p>Arvontapalkintoja jaettiin tietenkin myös runsaasti kaikkien osanottajien kesken, ja varsinkin Mikon leivän pussien osalta arpa suosii jatkossakin valitettavasti vain paikalla olijoita. Mikäli kokee itsensä onnekkaaksi ja mielii arvontapalkinnoille, kehoittavat järjestäjät juoksijoita odottamaan kisapaikalla palkintojenjakoa, joka pyritään jatkossakin suorittamaan noin tunti lähdön jälkeen.</p>

<p>Ensi viikon tiistaina samaan aikaan Tampereen taitavimman ja nopeimman polkujuoksijan tittelistä kamppaillaan Kaupin vanhalla huoltorakennuksella gopal-stagen merkeissä. Tapahtumaan on mahdollista ilmoittautua Trail Cupin kotisivujen <a href="http://trailcup.fi/2014/ilmo/">ilmoittautumispalvelussa</a> tai paikan päällä puoli kuuteen mennessä. <strong>Koska kokonaiskilpailuunkin lasketaan mukaan vain neljän parhaan osakilpailun pisteet, on kenellä tahansa vielä mahdollisuus ilmoittautua mukaan vuoden himotuimman polkujuoksutittelin metsästykseen</strong>. Yksittäisiin osakilpailuihin voi toki myös osallistua ilman sen suurempia tavoitteita.</p>

<ul>
  <li><a href="http://events.navigeist.com/fi/events/1/legs/1/results">Tulokset</a></li>
  <li><a href="https://www.flickr.com/photos/jarkko/sets/72157644564524092">Osakilpailun kuvasatoa</a></li>
</ul>

  <h2><a href="/uutiset/2014/05/04/usein-kysytyt-kysymykset.html">Usein kysytyt kysymykset</a> <span>May  4</span></h2>
  <!-- use article.summary(250) if you have Nokogiri available to show just
       the first 250 characters -->
  <h2 id="faq">FAQ</h2>

<h3 id="mit-on-polkujuoksu">Mitä on polkujuoksu?</h3>

<p>Polkujuoksulla tarkoitetaan poluilla tapahtuvaa lenkkeilyä. Suurin osa Inov-8 Trail Cupin osakilpailujen reiteistä kulkee vaihtelevilla metsäpoluilla sisältäen vain lyhyitä pätkiä suurempia latupohjauria.</p>

<h3 id="voinko-osallistua-vaikken-omista-hyv-polkupyr">Voinko osallistua, vaikken omista hyvää polkupyörää?</h3>

<p>Voit. Vaikka yhdyssanojen polkujuoksu ja polkupyörä ensimmäiset osat ovatkin samat, ei polkujuoksussa ole kyse polkupyörällä tapahtuvasta liikunnasta. <em>Suoritus Inov-8 Trail Cupissa on tehtävä ilman polkupyörää</em>. Katso kysymys: <a href="#mit-on-polkujuoksu">Mitä on polkujuoksu</a>?</p>

<h3 id="voinko-osallistua-ilman-joukkuettaseuraa">Voinko osallistua ilman joukkuetta/seuraa?</h3>

<p>Voit. Osallistuakseen ei tarvitse olla minkään yhteisön tai seuran jäsen. Inov-8 Trail Cup on ennen kaikkea yksilöille suunnattu tapahtuma, jossa on myös yrityksille, yhteisöille ja seuroille suunnattu joukkuekilpailu.</p>

<h3 id="voinko-osallistua-sek-yksil--ett-joukkuekisaan">Voinko osallistua sekä yksilö- että joukkuekisaan?</h3>

<p>Voit. Joukkuekisassa lasketaan yhteen kolmen parhaan saman yhteisön edustajan pisteet henkilökohtaisessa kilpailussa. Pelkästään joukkuekilpailuun osallistuminen ei siis ole mahdollista. Sen sijaan pelkästään henkilökohtaiseen kilpailuun osallistuminen onnistuu.</p>

<h3 id="kyvtk-liikuntasetelit-maksuksi">Käyvätkö liikuntasetelit maksuksi?</h3>

<p>Käyvät. Otamme maksuksi vastaan Smartumin liikunta- ja kulttuuriseteleitä, RJ-Kuntoilusetelin TYKY-kuntoseteleitä sekä Luottokunnan Virikeseteleitä.</p>

<h3 id="kuka-jrjest-inov-8-trail-cupin">Kuka järjestää Inov-8 Trail Cupin?</h3>

<p>Inov-8 Trail Cupin järjestää Tampereen Pyrinnön suunnistusjaoston edustusryhmä.</p>

<h3 id="kaipaatteko-mukaan-kuntoilijoita">Kaipaatteko mukaan kuntoilijoita?</h3>

<p>Ilman muuta. Tapahtuma ei ole missään nimessä suunnattu pelkästään kilpailun voitosta kamppaileville juoksijoille, vaan tarkoituksemme on järjestää kaikentasoisille kuntoilijoille soveltuva tapahtuma Tampereen parhaimmilla poluilla.</p>

<h3 id="ovatko-reitit-todella-huonokulkuisia-prjk-siell-lenkkitossuilla">Ovatko reitit todella huonokulkuisia? Pärjääkö siellä lenkkitossuilla?</h3>

<p>Reitit koostuvat erittäin vaihtelevista metsäpoluista, mutta sisältävät myös lyhyitä pätkiä kovempaa sora- tai hiekka-alustaa. Kaikkien osakilpailujen poluista on vaikea antaa yksiselitteistä kuvausta tai kenkäsuositusta, koska niiden kulkukelpoisuus vaihtelee suuresti keskenään. Kaikki reitit ovat juostavissa lenkkitossuilla, mutta silloin on vaativimmilla osuuksilla – erityisesti märällä kelillä – noudatettava varovaisuutta. Kaikille, jotka tavoittelevat hyvää aikaa, suosittelemme kuitenkin lämpimästi maasto-olosuhteisiin soveltuvaa jalkinetta.</p>

<h3 id="onko-tapahtumassa-ikrajaa">Onko tapahtumassa ikärajaa?</h3>

<p>Ei. Vaikkei tapahtumassa olekaan erikseen nuorten tai ikäihmisten sarjaa, ovat nuoret ja vanhemmatkin tietysti tervetulleita.</p>

<h3 id="voinko-ilmoittautua-paikan-pll">Voinko ilmoittautua paikan päällä?</h3>

<p>Voit. Vaikka toivommekin etukäteisilmoittautumista kotisivujen ilmoittautumispalvelun kautta, onnistuu tapahtumiin ilmoittautuminen myös kilpailupaikalla. Siinä tapauksessa suosittelemme tosin saapumista kilpailupaikalle hyvissä ajoin jonojen välttämiseksi.</p>

  <h2><a href="/uutiset/2014/05/02/inov-8-kengat-tarjolla-ennakkoilmoittautuneille.html">Inov-8-kengät tarjolla ennakkoilmoittautuneille</a> <span>May  2</span></h2>
  <!-- use article.summary(250) if you have Nokogiri available to show just
       the first 250 characters -->
  <p>Sarjan <a href="http://trailcup.fi/2014/ilmo/">ennakkoilmoittautuminen</a> on ollut jo hetken aikaa auki. Jos ajattelit viivyttää ilmoittautumistasi kisapäivälle, niin tässä pari syytä ilmoittautua ennakkoon:</p>

<ul>
  <li>Vältät ruuhkat kisapäivänä, kun voit vain poimia numerosi priority-jonosta.</li>
  <li>Arvomme ennakkoon ilmoittautuneiden (deadline maanantaina 5.5. klo 23.59.59) kesken parin Inov-8-kenkiä ensimmäisessä kisassa Lamminpäässä.</li>
  <li>Ilmoittautumalla koko sarjaan saat kaikki viisi osakilpailua neljän hinnalla. Jos vielä omistat Juoksija-kortin tai Tampereen Pyrinnön tai KeparDIn jäsenkirjan, niin saat koko sarjan maksusta 10 prosentin lisäalennuksen.</li>
</ul>

<p>Älä siis aikaile, vaan laita <a href="http://trailcup.fi/2014/ilmo/">ilmoittautumisesi</a> sisään jo tänään.</p>

  <h2><a href="/uutiset/2014/05/02/kuusi-kepean-maastoaskeleen-salaisuutta.html">Kuusi kepeän maastoaskeleen salaisuutta</a> <span>May  2</span></h2>
  <!-- use article.summary(250) if you have Nokogiri available to show just
       the first 250 characters -->
  <p><img src="/images/IMG_1796.jpg" alt="" /></p>

<p>Maastoaskeleessa on monta eroavaisuutta tieaskeleeseen. Sekä se, miten maastojuoksua voi parantaa, että miten se rasittaa elimistöä, poikkeaa monella tapaa täysin tasaisella alustalla juoksemisesta.</p>

<p>Vaikka monet ratajuoksijat ovat ulkoiselta habitukseltaan keskenään hyvin erilaisia, ovat kestävyysjuoksijan optimaaliset mittasuhteet kuitenkin suhteellisen selkeät – pitkät jalat suhteessa torsoon. Tämä selittää osaltaan afrikkalaisten menestystä pidemmillä juoksumatkoilla. Heillä jalat ovat geneettisesti keskimäärin pidemmät muuhun vartaloon verrattuna kuin valkoihoisilla.</p>

<p>Maastossa (enkä nyt tarkoita sitä, mitä yleisurheilupiireissä kutsutaan maastojuoksuksi) tilanne hajoaa täysin. Katso vaikka suunnistuksen huippuja, niin huomaat täysin erilaisia ruumiinrakenteita. Joukosta löytyy niin todella pitkiä (Guergiou), lyhyitä (Lakanen, Novikov), lihaksikkaita voimajuoksijoita (Haldin), ilmassa leijuvia keijukaisia (Huovila) kuin perinteisiä ratajuoksijatyyppejäkin (Kyburz).</p>

<p>Tästä näkökulmasta ei ole yhtä oikeaa tapaa olla hyvä maastojuoksija. On kuitenkin ominaisuuksia, jotka merkitsevät maastossa paljon enemmän kuin tiellä tai radalla. Käymme nyt ne läpi ja myöhemmissä jutuissa palaamme jokaiseen yksityiskohtaisemmin ja annamme vinkkejä, joiden avulla pystyt parantamaan näitä ominaisuuksia.</p>

<p>Miten maastoaskel sitten eroaa tie- tai rata-askeleesta?</p>

<ul>
  <li>Kontaktiaika on usein paljon pidempi.</li>
  <li>Askeleen elastisuuden käyttö on käytännössä mahdotonta.</li>
  <li>Alusta voi olla tasainen tai epätasainen. Et välttämättä tiedä, kumpaa se on vielä edellisellä askeleella.</li>
  <li>Alusta voi olla pehmeä tai kova. Sama kuin edellisessä.</li>
  <li>Jokainen askel on erilainen. Joudut usein lyhentämään tai pidentämään askelta lennossa hyvin lyhyellä varoitusajalla. Joskus askeleen suunta on 90 astetta eri suuntaan kuin edellisen.</li>
  <li>"Askeleeseen" voi kuulua myös itsensä käsin ylöspäin repimistä.</li>
</ul>

<p>Näiden perusteella listaan nyt elintärkeitä ominaisuuksia hyvälle maastojuoksijalle.</p>

<h3 id="jalkojen-voima-ja-lihaskestvyys">Jalkojen voima ja lihaskestävyys</h3>

<p>Rata- ja tiejuoksija voi pärjätä kuntopiiriharjoittelulla, mutta maastossa menestykseen mielivän on syytä huolehtia, että jaloista löytyy todellista voimaa ja lihaskestävyyttä. Koska alusta on usein pehmeä ja askelkontakti pitkä, ei juoksua voi laskea kimmoisuuden tai rullaavuuden varaan. Useimmille tämä tarkoittaa punttisaliharjoittelua sekä lajinomaisen voiman kehittämistä porras-, mäki- tai vaikka suovedoilla.</p>

<h3 id="kimmoisuus">Kimmoisuus</h3>

<p>Heti kun pääsin sanomasta, että askelta ei voi laskea kimmoisuuden varaan, käännän osittain kelkkani. Kimmoisuus on äärimmäisen tärkeää myös maastossa. Siinä missä tiellä ja radalla askeleesi voi olla matala, taloudellinen ja monotoninen, maastossa tällä tyylillä olet turvallasi alta aikayksikön. Kimmoisuus ei ehkä auta suossa polkiessa, mutta on äärimmäisen tärkeää, kun ylität ojia, puunrunkoja ja harvennushakkuita. Siksi juoksutekniikka- ja loikkaharjoittelu kuuluu myös useimman huippumaastojuoksijan ja -suunnistajan harjoitusohjelmaan. Loikat kehittävät kimmoisuuden lisäksi myös lajivoimaa.</p>

<h3 id="ketteryys">Ketteryys</h3>

<p>Maastossa askeleet eivät ole veljiä keskenään. Joskus saatat täydestä vauhdista joutua ottamaan seuraavan askeleen 90 astetta sivulle. Juurakossa tai kunnon pirunpellolla askellus taas saattaa näyttää samalta kuin italowesternin luotisateessa. Juoksutekniikkaharjoittelu parantaa ketteryyttä, mutta lajinomaista ketteryyttä on vaikea kehittää äärimmilleen muuten kuin juoksemalla maastossa. Lisäksi siinä auttaa hyvä…</p>

<h3 id="koko-kehon-hallinta">Koko kehon hallinta</h3>

<p>Ei ole sattumaa, että monet huippusuunnistajat ovat harrastaneet nuorina myös voimistelua tai muuta vastaavaa koko kehon hallintaa vaativaa lajia. Usein nopea metsässäliikkuminen vaatii alavartalon ketteryyden lisäksi myös hyvää ylävartalon hallintaa. Kivien, tuulenkaatojen ja jyrkänteiden ylitys ja usein myös jyrkimpien ylämäkien kiipeäminen ei onnistu pelkällä jalkavoimalla.</p>

<h3 id="keskivartalon-hallinta">Keskivartalon hallinta</h3>

<p>Vahvat core-lihakset ovat oleellisia myös sileän juoksussa, mutta maastossa ne joutuvat erityisen kovalle. Tiellä rasitus on staattista, mutta maastossa samat lihakset joutuvat sen lisäksi myös aktiiviselle rasitukselle. Siksi läpi vuoden jatkuva pilates- tai vastaava keskivartalon syvien lihasten harjoittelu on todella hyvä sijoitus seuraavaa kautta ajatellen.</p>

<h3 id="vahvat-nilkat">Vahvat nilkat</h3>

<p>Kuten voit edellisistä kohdista päätellä, maastojuoksijan nilkat joutuvat todella koville. Suunnistajista erittäin suuri osa joutuu joko teippaamaan nilkkansa tai käyttämään nilkkatukia maastossa juostessaan. Paitsi että teippaaminen on ärsyttävää ja rajoittaa väkisinkin nilkan liikkuvuutta ja siten ketteryyttä, urheiluteippeihin saa vuosien saatossa kulumaan satoja tai jopa tuhansia euroja. Sikäli jo pelkästään teippauksen välttäminen on hyvä syy vahvistaa nilkkojaan niin kauan kuin se on mahdollista. Vahvat nilkat ovat oleellisia myös ketteryyden ja siten juoksuvauhdin kannalta, joten nilkkojen pienten lihasten ja akillesjänteen kunnon eteen kannattaa nähdä vaivaa. Tasapainolauta on hyvä sijoitus ja akillesjänteen eksentrisistä venytyksistä kannattaa tehdä jokapäiväinen tapa.</p>

<p>Kun lisäät tehokkaaseen tieaskeleeseen nämä kuusi ominaisuutta, olet jo varsin vahvoilla maastossa. Nenällään saatat aika ajoin olla siitä huolimatta – sitä sattuu parhaissakin piireissä.</p>

<p>Ja aivan kuten kaikissa lajeissa, parhaiten opit juoksemaan kovaa maastossa juoksemalla kovaa maastossa. Siihen on oiva tilaisuus ensimmäisen kerran ensi tiistaina Lamminpäässä.</p>

<p><a href="http://trailcup.fi/2014/ilmo/">Laita siis nimesi listalle jo tänään</a>! Arvomme kaikkien ennakkoilmoittautuneiden kesken parin Inov-8-kenkiä, joten älä aikaile.</p>

  <h2><a href="/uutiset/2014/04/24/trail-cup-morossa.html">Trail Cup Morossa</a> <span>Apr 24</span></h2>
  <!-- use article.summary(250) if you have Nokogiri available to show just
       the first 250 characters -->
  <p>Suosiotaan kasvattava polkujuoksu ja Inov-8 Trail Cup on huomioitu myös valtamediassa. Aamulehden Moron nettisivuilla <a href="http://moro.aamulehti.fi/2014/04/23/miten-olisi-polkujuoksu-uusi-vanha-laji/">julkaistiin tänään juttu</a> siitä, kuinka tämä maailman ehkä vanhin urheilulaji nostaa jälleen suosiotaan takaisin luontoon halajavien ihmisten keskuudessa.</p>

  <h2><a href="/uutiset/2014/04/24/mika-avuksi-kun-lihaksia-kolottaa.html">Mikä avuksi, kun lihaksia kolottaa?</a> <span>Apr 24</span></h2>
  <!-- use article.summary(250) if you have Nokogiri available to show just
       the first 250 characters -->
  <p>Kevään tullen innostuu jälleen vetämään talven jäljiltä nurkassa pölyttyneet lenkkarit takaisin jalkaan ja lähtemään raikkaaseen kevätilmaan vähän lenkkeilemään. Juokseminen osoittautuukin pitkän tauon jälkeen mukavaksi, joskin mahdollisesti raskaaksikin, kokemukseksi, mutta palkkiona liikunnasta onkin vain kipeät pohkeet, reidet ja penikat. Voisiko nämä ikävät sivuvaikutukset jotenkin välttää, ja miten niistä pääsisi eroon? Tässä artikkelissa perehdymme (kilpa)kuntoilijoiden harmillisen yleisiin kolotuksiin ja lihassärkyihin sekä niiden ennaltaehkäisyyn ja hoitoon.</p>

<p>Syy lihasten jumiutumiseen on yksinkertaisesti tottumattomuus suoritettuun harjoitusmuotoon tai –tehoon. Jos pitkän juoksutauon jäljiltä palaa jälleen lenkkipoluille ja optimistisesti jatkaa niillä harjoitusmäärillä ja –tehoilla, joihin oli edellisellä yhtenäisemmällä harjoitusjaksolla tottunut, on hyvin todennäköistä, että lihakset ilmoittavat olemassaolostaan seuraavien vuorokausien aikana. Rasitettuihin lihaksiin syntyy harjoittelun seurauksena pieniä mikrovaurioita, mikä on omalla tavallaan merkki kehittymisestä, mutta joiden korjaantuminen vie valitettavasti oman aikansa. Tämä epämiellyttävä kokemus on kuitenkin vältettävissä maltillisella totuttelulla ja juoksumäärien asteittaisella nostamisella kertarysäyksen sijaan. Varovainen lähestymistapa on suositeltavaa, mikäli ei halua seuraavien päivien aikana kokea jalkojaan kymmeniä vuosia ikäistään vanhemmiksi.</p>

<p>Inov-8 trail cupin ensimmäisen, 6.5. Lamminpäässä käytävän, osakilpailun osakilpailuisäntänä toimii Hämeenpuistossa praktiikkaansa pitävä <a href="http://www.hierojari.fi">HieroJari</a> eli Jari Forsman. Lihaskalvojen käsittelyihin erikoistunut hieroja tuntee työnsä puolesta juoksua harrastavien ihmisten tyypilliset vaivat kuin omat taskunsa ja tietää, mikä niihin on avuksi.</p>

<p>— Juoksussa eniten rasittuvat paikat kuten penikat, juoksijan polvi, lantion kireys ja alaselkävaivat on mahdollista hoidattaa lihaskalvoja avaamalla, jolloin vaiva saattaa poistua kokonaan ilman kummempaa hoitoa.
Kalvohieronnassa lihaksen ympäröivää kalvoa pyritään löystämään, jotta harjoittelun seurauksena kasvaneella lihaksella olisi enemmän tilaa toimia. Esimerkiksi voiman puute tai rajoittuneet liikelaajuudet saattavat olla seurausta kireistä lihaskalvoista.</p>

<p>Hierojalla käynti on siis kuntoilijoillekin eritoten kolotusten ja vaivojen aikaan, mutta myös nautinnollisemman ja kehittävämmän harjoittelun mahdollistamiseksi, hyvä ratkaisu. Forsman suositteleekin kuntoilijoille säännöllistä hieronnassa käyntiä tyydyttävämpien liikuntasuoritusten ja yleisen hyvinvoinnin nimessä.</p>

<p>— Kunnostaan huolta pitävien kannattaa käydä hierotuttamassa lihakset auki säännöllisesti. Selvimmät signaalit hieronnan tarpeesta ovat palautumiskyvyn ja haponsietokyvyn heikkeneminen. Viimeistään, jos tulee minkäänlaisia kiputiloja lihaksiin tai niveliin.</p>

<p>Moni kuntoilija kuitenkin usein turhaan pyrkii selviytymään vaivoineen eteenpäin, vaikka lukuisiin ongelmiin saattaisi löytyä yksinkertainen ratkaisu hierojan vastaanotolta.</p>

<p>— Kokemus on osoittanut monen sinnittelevän liian pitkään vaivojen kanssa yksin toivoen niiden menevän itsestään ohi. Joskus näin käy, mutta yleensä saa vain pilattua nousujohteisen harjoittelun, sanoo HieroJari.
Hänen asiakaskuntaansa kuuluu lukuisia juoksijoita, triathlonisteja ja pyöräilijöitä laajalla skaalalla, jopa aivan lajiensa huipulta, joten Forsman varmasti tietää, mistä puhuu.</p>

<p>Kaikkia rasitusvammoja ei toki hierojakaan kykene parantamaan, ja joskus valitettavasti vain aika on ainoa ja paras parantava tekijä. Toivotaan kuitenkin kaikille polkujuoksijoille vammatonta kevättä, jotta nähdään toukokuussa trail cupin lähtöviivalla HieroJarin rinnalla mahdollisimman paljon porukkaa.</p>

  <h2><a href="/uutiset/2014/04/10/ensimmainen-teaser-video.html">Ensimmäinen teaser-video</a> <span>Apr 10</span></h2>
  <!-- use article.summary(250) if you have Nokogiri available to show just
       the first 250 characters -->
  <p>Punakoneen video-crew jalkautui Tampereen syksyyn (muistatteko, se vuodenaika jolloin eteläisessä Suomessakin on lunta) mukanaan pari kuvaajaa, yksi helikopteri ja useampia juoksijoita. Tässä ensimmäinen nopea otos tuon keikan sadosta.</p>

<iframe width="640" height="360" src="//www.youtube.com/embed/5_Jo06yuWII" frameborder="0" allowfullscreen=""></iframe>

<p><strong>Musiikki</strong>: Kevin MacLeod: "Black Vortex" (<a href="http://incompetech.com">incompetech.com</a>),
Creative Commons: By Attribution 3.0 -lisenssillä.</p>



</div>
<footer>
<div>
<p>
Sponsored by
</p>
<p>
<a href="http://www.inov-8.com"><img src='/images/inow-white-2-150.png'>
</a><a href="http://www.gopal.fi/" id="gopal"><img src='/images/Gopal_logo.png'>
</a></p>
<p>
<a href="http://www.hierojari.fi/"><img src='/images/hierojarilogo.jpg'>
</a><a href="http://www.mikonleipa.fi/"><img src='/images/mikon-leipa.png'>
</a></p>
<p>
<a href="http://www.nonamesport.com/"><img src='/images/noname_logo.png'>
</a><a href="http://www.nippeli.fi/"><img src='/images/nippeli_logo.png'>
</a></p>
<p>
<a href="http://www.fast.fi/"><img src='/images/fast-logo.png'>
</a><a href="http://www.hippa.fi/"><img src='/images/hippa_perheliikuntakeskus_logo_nega.png'>
</a></p>
</div>
</footer>
</div>
<script src="//ajax.googleapis.com/ajax/libs/jquery/1.10.2/jquery.min.js"></script>
<script>
  window.jQuery || document.write('<script src="/javascripts/libs/jquery-1.10.2.min.js"><\/script>')
</script>
<script src="/javascripts/libs/holder.js"></script>
<script src="/javascripts/plugins.js"></script><script src="/javascripts/script.js"></script>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');
  
  ga('create', 'UA-48731702-1', 'trailcup.fi');
  ga('send', 'pageview');
</script>
<script>
  var _gauges = _gauges || [];
  (function() {
    var t   = document.createElement('script');
    t.type  = 'text/javascript';
    t.async = true;
    t.id    = 'gauges-tracker';
    t.setAttribute('data-site-id', '53185045e32bb44966002814');
    t.src = '//secure.gaug.es/track.js';
    var s = document.getElementsByTagName('script')[0];
    s.parentNode.insertBefore(t, s);
  })();
</script>
</body>
</html>
