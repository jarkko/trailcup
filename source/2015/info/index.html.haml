---
title:     Yleisinfo
bodyclass: newproject
---

%section#main
  %h1 Inov-8 trail cup 2014 – ohjeet

  :markdown

    **_Kaikki tapahtumiin osallistuvat sitoutuvat ilmoittautuessaan noudattamaan näitä ohjeita ja sääntöjä. Juoksusarjan vastuullisena järjestäjänä on Tampereen Pyrinnön suunnistusjaosto._**

    ### Säännöt

    Polkujuoksukilpailun tarkoituksena on juosta maastoon merkittyä reittiä pitkin. Vahingossa reitiltä poistuneen osanottajan on palattava reitille siihen kohtaan, mistä poistui. Järjestäjillä on oikeus hylätä suoritus, jos osanottajan havaitaan oikaisevan reitiltä tai hän muutoin häiritsee kanssakilpailijoitten suoritusta.

    ### Sarjat

    Miehet, naiset ja kunto. Lisäksi kokonaiskisassa on tarjolla yrityksille ja muille joukkueille suunnattu Tampereen ketterimmät -kilpailu.

    ### Osanottomaksut

    Yksittäisen osakilpailun osanottomaksu on 10 euroa ja koko sarjan 40 euroa. Koko sarjan osanottomaksusta saa 10 prosentin alennuksen Juoksija-kortilla sekä Tampereen Pyrinnön jäsenkortilla.
    
    Lamminpään osakilpailussa olevan lasten sarjan osanottomaksu on 2 euroa, johon sisältyy osanoton lisäksi Perhekeskus Hipan vapaalippu.

    Osanoton voi maksaa ennakkoilmoittautumisen yhteydessä Tampereen Pyrinnön tilille FI65 5730 0820 2114 86 (BIC: OKOYFIHH). Laita viestikenttään oma nimesi. Kilpailupaikalla maksettaessa maksuvälineenä käyvät seuraavat:

    * Käteinen (emme hyväksy yli 50 euron seteleitä)
    * Liikuntaseteli (Smartum Oy)
    * Kulttuuriseteli (Smartum Oy)
    * TYKY-Kuntoseteli (RJ-Kuntoiluseteli Oy)
    * Virikeseteli (Luottokunta)

    ### Toiminta tapahtumapaikalla

    Osanottajien suositellaan saapuvan kilpailupaikalle hyvissä ajoin.  Tällöin aikaa jää ilmoittautumiselle, kilpailunumeron hakemiselle ja alkuverryttelylle. Tapahtumapaikalla ilmoittautuminen on mahdollista kello 17:00–17:30.

    Kaikki sarjat lähtevät matkaan samassa yhteislähdössä kello 18.00.

    ### Kilpailunumerot

    Kaikki kilpailijat käyttävät kilpailunumeroa. Kilpailunumero on henkilökohtainen ja sama koko sarjan ajan. Numerot kerätään maalissa viimeistä osakilpailua lukuunottamatta ja ovat odottamassa jälleen seuraavan osakilpailun kisakeskuksessa. Jos tiedät osallistuvasi vain yhteen osakilpailuun, mainitse siitä maalissa niin saat pitää numerosi.

    ### Valo- ja videokuvaus

    Osakilpailuissa kuvataan sekä valokuva- että videomateriaalia. Ilmoittautumalla kisaan hyväksyt, että sinusta otettua materiaalia voidaan jatkossa käyttää kilpailun sivuilla ja markkinoinnissa. Materiaalia ei myydä tai muuten luovuteta eteenpäin.

    ### Vastuu

    Osanottajia ei ole vakuutettu järjestäjän toimesta. Jokainen osanottaja kilpailee omalla vastuullaan.


    ### Reitit

    Kilpailureitit ovat pituudeltaan 5-7 kilometriä, ja kulkevat pääosin poluilla. Kilpailujen alku- ja loppuvaiheessa on usein enemmän tasaisempaa ulkoilureittiä.

    ### Palkinnot

    Joka osakisassa palkitaan sekä naisten että miesten sarjojen kolme parasta. Lisäksi kaikkien osanottajien (ml. kuntosarja) kesken arvotaan arvontapalkintoja.

    Kokonaiskisassa palkitaan molempien kilpasarjojen viisi parasta yhteispisteiden perusteella (kts. kohta [Pistelasku](#pistelasku)).

    ### Pistelasku

    Kilpailijan yksittäisestä osakilpailusta saamat pisteet lasketaan seuraavan kaavan perusteella:

    `voittajan aika / oma aika * 1000`

    Näin joka kisan voittaja saa aina tuhat pistettä.

    Kokonaiskisaan lasketaan mukaan osanottajan *neljät parhaat pisteet*.

    ### Tampereen ketterimmät -kisan erityisohjeet

    Tampereen ketterimmät -kilpailuun osallistuminen on yrityksille ja muille joukkueille ilmaista. Joukkueeseen voi kuulua rajaton määrä osanottajia. Osanottajan tulee olla edustamansa yrityksen tai yhteisön palveluksessa, mutta myös muut vapaamuotoiset joukkueet voivat osallistua. Tampereen ketterimmät -kilpailuun ilmoittaudutaan normaalin ilmoittautumisen yhteydessä, joko ennakkoilmoittautumalla tai tapahtumapaikalla.

    Joka osakisan pistelaskennassa otetaan huomioon joukkueen kolmen parhaan kilpailijan henkilökohtaisessa kisassa saavuttamat pisteet. Kokonaiskisassa lasketaan yhteen joukkueen jokaisessa osakisassa saavuttamat pisteet.
