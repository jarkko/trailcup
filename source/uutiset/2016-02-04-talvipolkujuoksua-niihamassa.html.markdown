---
title: Winter Cross Run Tampere, talvipolkujuoksua Niihamassa 12.3.
date: 2016-02-04 19:39 UTC
tags:
---

> Joko polkujuoksuhammastasi kolottaa? Tule kokeilemaan talvipolkujuoksua Niihamaan!

Kesän Inov-8 Trail Cupista tutut Niihaman polut ovat saaneet talvisen lumipeitteen päälleen ja tarjoavat uudenlaisia haasteita polkujuoksijoille. Niihaman ulkoilumajan kahvio sisätiloineen luo loistavat puitteet tapahtuman järjestämiselle talvisissakin olosuhteissa unohtamatta saunomis- ja makkaranpaistomahdollisuutta juoksun jälkeen. 

Juostava reitti mukailee hyvin pitkälti kesän Trail Cupin suosittua reittiä ja on tarkemmin tutkailtavissa [tapahtuman kotisivuilla](http://www.wintercrossrun.com). Matkat ovat 7,2km ja 14,4km, joka toteutetaan siis kahtena kierroksena 7,2km reittiä. Matkan varrelta löytyy varmasti sopivia haasteita jokaiselle juoksijalle taito- tai kuntotasosta riippumatta. Tapahtuman yhteydessä on keväisen trail cupin tavoin mahdollisuus myös koeajaa Inov-8:n uusia nastallisia maastureita.

Sarjat (suluissa osanottomaksu ennakkoon/paikan päällä): 

* 7,2km: Naiset, Miehet, Kunto (12€/15€)
* 14,4km: Naiset, Miehet, Kunto (17€/20€)

Lähtö kello 12.00, kilpailumateriaalien nouto ja paikan päällä ilmoittautuminen 11.30 mennessä. 

Hyvät palkinnot nopeimmille miesten ja naisten sarjoissa ja onnekkaimmille arvontapalkinnot juoksun jälkeen. 

Ilmoittautuminen tapahtuu [mynextrun-palvelussa](https://fi.mynextrun.com/winter-cross-run-23) tai paikan päällä korotetuin maksuin.

Winter Cross Run tapahtumia järjestetään Tampereen lisäksi Hollolan Tiirismaalla ja Pääkaupunkiseudulla Nuuksiossa. 

Tule mukaan kokemaan talven parhaat polut Niihamassa!

* [Tapahtuman sivut](http://www.wintercrossrun.com)
* [Ilmoittautuminen](https://fi.mynextrun.com/winter-cross-run-23)