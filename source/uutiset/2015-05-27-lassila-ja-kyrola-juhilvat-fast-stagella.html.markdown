---
title: Lassila ja Kyrölä jatkoivat voittokulkuaan Lukonmäessä

tags:
---

[![](https://farm8.staticflickr.com/7709/17944021979_25b338cf9a_b.jpg)](https://www.flickr.com/photos/131233811@N02/17944021979/in/album-72157653083917320/)

<small>Teksti: Teemu Eerola, kuva: Heikki Virekunnas</small>

Hervannan ja Hallilan poluilla tiistaina juostu Inov-8 Tampere Trail Cup keräsi suuren joukon polkujuoksijoita Hervannan laskettelukeskukseen. Maastoon merkattu reitti oli tällä kertaa kivinen ja haastava, jopa kaiikkein ketterimmille juoksijoille. Reitiltä lyötyi myös reilusti nousua mukaan lukien loppunousu, jossa noustiin Hervannan laskettelurinnettä puoleen väliin.

Miesten kilpailun voitti jälleen kerran Kooveen Ari-Pekka Lassila, joka piti tahtipuikkoa käsissään lähdöstä maaliin. Toinen kisassa oli suunnistuksen mailmanmestari Jani Lakanen ja kolmas KeparDIn Mikko Knuuttila. Lassila ja ensimmäisen osakilpailun voittanut tšekkiläinen Michal Hubáček kamppailevat tiukasti kokonaiskilpailun voitosta ensi viikolla Niihamassa.

Naisissa KeparDIn Sonja Kyrölä hallitsi kilpailua voittaen maalissa yli kaksi minuuttia toiseksi sijoittunutta Annmari Viljanmaata. Kolmas oli Lotta Karhola. Koko kärkikolmikolla on hyvät asetelmat kokonaiskilpailussa ennen viimeistä osakilpailua, joten Niihaman derbystä on odotettavissa erittäin mielenkiintoinen.

Trail Cup jatkuu siis ensi viikon tiistaina 2.6. Niihaman majalla Hierojari-stagen merkeissä. Viimeisessa osakilpailussa on luvassa paljon palkintoja, upeita yllätyksiä, saunomista ja kahvilatarjoilua ja ennen kaikkea loistava polkujuoksuelämys. Tervetuloa haastamaan itsesi poluille ja juoksun jälkeen koettamaan onneaan arvontapalkintojen merkeissä!

- [Kuva-albumi kisasta, Heikki Virekunnas](https://www.flickr.com/photos/131233811@N02/sets/72157653083917320/)

##Tulokset

### Top 5 Miehet

1. Ari-Pekka Lassila 20.03
2. Jani Lakanen 20.21
3. Mikko Knuuttila 20.43
4. Jere Ahonen 21.08
5. Pekka Itävuo 22.11

### Top 5 Naiset

1. Sonja Kyrölä 22.59
2. Annmari Viljanmaa 25.25
3. Lotta Karhola 25.40
4. Terhi Pollari 26.04
5. Hanna-Mari Siivonen 27.01

[**Kaikki tulokset**](https://events.navigeist.com/fi/events/2/legs/10/results)
