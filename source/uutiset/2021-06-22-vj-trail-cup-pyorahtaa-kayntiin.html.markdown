---
title: VJ-Trail cup pyörähtää käyntiin heinäkuun viimeisellä viikolla
tags:
---

[![](https://live.staticflickr.com/65535/50163190953_0b88aa6b44_k_d.jpg)](https://www.flickr.com/photos/131233811@N02/50163190953/in/album-72157715273535223/)


Tampereen alueen perinteinen tiistai-iltojen piristys, VJ-Trail cup käynnistyy tiistaina 27.7. Jo perinteiseksi muodostunut polkujuoksusarja järjestetään tänä vuonna jo kahdeksatta kertaa. Maailmanlaajuisen koronaviruspandemian takia viimevuotiseen tapaan tapahtumat jouduttiin siirtämään totutusta ajankohdasta toukokuusta elokuulle. Helpottuneen epidemiatilanteen ansiosta VJ-Trail cup pystytään tämänhetkisten ohjeistusten mukaan järjestämään turvallisesti heinä-elokuun aikana.

VJ-Trail cup koostuu viidestä eri tapahtumasta, joissa kaikissa juostaan 5-7 kilometrin matka hyvin merkatuilla reiteillä Tampereen seudun parhailla poluilla. Tapahtumat järjestetään aikaisempien vuosien tapaan arki-iltaisin tiistaina. Ilmoittautuminen tapahtumiin on mahdollista nettisivujemme kautta ennakkoon koko sarjaan, tai yhteen tapahtumaan kerrallaan. Myös paikan päällä ilmoittautuminen on mahdollista. Kuten aikaisemmin, myös tänä vuonna tapahtumissa tullaan jakamaan palkintoja arpaonnen eniten suosimille, sekä reitin nopeimmin kiertäneille osallistujille.

Tapahtuman aikataulut:
27.7 Kauppi, 3.8 Suolijärvi, 10.8 Lamminpää, 24.8 Kyötikkälä, 31.8 Niihama. Huomioitavaa on, että aikaisemmista vuosista poiketen Lammintään ja Kyötikkälän tapahtumien välissä on viikon tauko. Tapahtumien lähtö tapahtuu kello 18.