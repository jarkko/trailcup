---
title: Trail Cup on nyt VJ Trail Cup
tags:
---

![](/images/2021/vj-irock.jpg)

Kuten tarkkasilmäiset jo huomasivatkin on Trail Cupin uudeksi pääyhteistyökumppaniksi saatu mukaan kotimainen kenkävalmistaja VJ Sport. Suunnistus-, maasto- ja polkujuoksujalkineisiin jo 40 vuotta erikoistunut oriveteläinen perheyritys valmistaa markkinoiden kestävimmät ja nopeimmat polkukengät kaikille alustoille ja matkoille. Yhteistyö tulee luonnollisesti näkymään isosti varsinaisen Trail Cupin tapahtumissa sitten, kun vallitseva pandemiatilanne antaa myöden järjestää jo perinteeksi muodostunut Suomen suosituin arki-illan polkujuoksusarja. Koko Trail Cup -organisaatio on innoissaan uudesta yhteistyöstä paikallisen VJ:n kanssa.
