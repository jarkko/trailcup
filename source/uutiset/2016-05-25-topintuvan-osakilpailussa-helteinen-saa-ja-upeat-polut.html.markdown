---
title: Topintuvan osakilpailussa helteinen sää ja upeat polut

tags:
---

![Naisten sarjan voittaja Heidi Haapasalolla oli varaa ottaa muutama kävelyaskel loppusuoralla. ](../images/2016/image2.PNG)

Tiistaina 24.5. Topin Tuvan eli Metsäkylän vanhan koulun maisemissa harjun hiekka pöllysi polkujuoksijoiden toimesta. Kyseessä oli sarjan viides ja samalla viimeistä edellinen osakilpailu Noname-stage, joka käytiin siis neitseellisissä polkujuoksumaastoissa Topin Tuvalta Julkujärven majalle päin. Reitti oli juoksijajoukon mielestä upea, jopa kevään Cupin parasta antia, joskin hellesää vei parhaat voimat harjun terävissä ylämäissä.

Miesten kilpailussa Kooveen värejä kantava Ari-Pekka Lassila otti osakilpailuvoiton ja samalla askeleen lähemmäs kokonaiskilpailuvoittoa. Toinen oli myöskin Kooveen Topi Anjala 24 sekuntia Lassilalle taipuneena. Kolmentena maaliin 6,3 kilometrin reitiltä saapui Tuomo Istolahti KeparDIsta.

Miesten sarjassa kokonaiskilpailu elää varsin jännittävänä, sillä osakilpailuvoittoja ottaneilla miehillä Lassila, Anjala ja Knuuttila on nyt kaikilla kolmet pisteet, kun kokonaiskisaan lasketaan neljät parhaat. Jos kaikki edellä mainituista ilmestyvät ensi viikolla Niihamaan, Anjala lienee menettänyt mahdollisuutensa ja Knuuttilan olisi voitettava Lassila noin 17 sekunnin erolla voittaakseen Cup. Muuten voitto matkaa toista kertaa peräkkäin Veteliin ja Ari-Pekka Lassilan palkintokaappiin. Ensi viikon finaalissa Mikon leipä -stagella Niihaman majalla käydään siis tiukka otatus miesten kesken.

Naisissa Noname-stagella Topin Tuvalla kovinta vauhtia piti jälleen Pyrinnön Heidi Haapasalo, jolle osakilpailuvoitto oli jo neljäs peräkkäinen ja näin hän myös varmisti kokonaiskilpailuvoittonsa lopullisesti. Toinen oli KeparDIn Tiia Miettinen 47 sekuntia hitaampana ja kolmas Terhi Pollari minuutin ja viisi sekuntia Haapasaloa perässä. Naisten kokonaiskilpailussa toinen sija on menossa näillä näkymin Tiia Miettiselle ja kolmas sija Pollarille.

_31.5. Inov-8 Trail Cupin viimeinen osakilpailu, Grande Finale, Niihaman Majalla. Viime vuosilta tuttu reitti antaa oivan mahdollisuuden verrata suorituskykyään vuoden takaiseen. Osakilpailuisäntä Mikon leivän ja muut mahtavat palkinnot jälleen jaossa nopeimmille ja onnekkaimmille._

#### Inov-8 Trail Cup Tampere, 5. osakilpailu Noname-stage, Topin Tupa, Ylöjärvi

**Tulokset:**

Miehet:

1. Ari-Pekka Lassila, Koovee, 22.59
1. Topi Anjala, Koovee, 23.23
1. Tuomo Istolahti, KeparDI, 24.28
1. Pekka Itävuo, Sajaniemen Sonnit, 24.35
1. Tero Ruokolainen, Maanmittauslaitos, 25.37

Naiset:

1. Heidi Haapasalo, Tampereen Pyrintö, 27.47
1. Tiia Miettinen, KeparDI, 28.34
1. Terhi Pollari, Pikkukova + Kebab, 28.52
1. Tuija Kuusela, Rastikarhut, 30.28
1. Hanna-Mari Siivonen, Koovee, 31.23

- [Kaikki tulokset](https://events.navigeist.com/fi/events/4/legs/18/results)
